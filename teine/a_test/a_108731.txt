www.advent.ee	 Kord soovis üks isa, et ta poeg lõpetaks küünte närimise. Ta võttis teema üles, kuid poiss teatas, et teda häirib jälle isa suitsetamine. Seepeale sõlmisid nad kokkuleppe, et isa jätab suitsetamise maha, kui poiss lõpetab küünte närimise. Peagi jõuti nii kaugele, et isa hakkas küüsi närima ning poiss alustas suitsetamisega! Missuguseid lubadusi annad sina uue aasta alguses? Julgen väita, et peaaegu kõik neist on seotud käitumise parandamisega. Need on seotud sellega, mida oleksid pidanud tegema, aga ei teinud, või millegagi, mida poleks tohtinud teha, kuid ometi tegid. Meie tänane tekst tuletab meile meelde, et Jumal on piisavalt vägev hoolitsemaks kõigi meie vajaduste eest, kui me esmalt Teda otsime. Ta suudab hoolt kanda nii meie füüsiliste kui ka kõigi ülejäänud vajaduste eest – mille hulka saab liigitada kõik need lubadused, mida me tavaliselt anname. Kas oled kunagi tundnud, et sinu lubadused on justkui liivast tehtud nöörid? Tee Kristuse juurde, lk. 47 räägib sellest. Kas oled kunagi avastanud enda jaoks, et meie süda on kuri ja me ei suuda seda muuta.“ (samas, lk. 18). Kõik meie pingutused muuta välist poolt, meie käitumist, on asjatud, sest need pööravad tähelepanu meile endile ning kisuvad mõtted eemale Jeesusest, kes on tegelikult meie ainus vajalik jõuallikas. Ta ütleb, et Temale on antud kõik meelevald taevas ja maa peal. Ta suudab lahendada kõik probleemid, millega sa terve aasta oma elus oled võidelnud – ka need, mille kohta sa andsid aasta alguses lubadusi, kuid juba esimesel kolmel päeval pidid neid rikkuma. Jeesus on piisavalt vägev, et kanda hoolt iga meie probleemi eest. Ma tahaksin kutsuda sind üles andma ühe lubaduse, milleks oleks – mitte anda enam ühtegi lubadust, väljaarvatud üks, mis on seda tõepoolest väärt. See on seotud sinu südamega, mitte ainult su välise poolega. Ja on olemas vaid üks lubadus, mis puudutab meie südant, motiive ning eesmärke. See seisneb Jeesusega suhtlemises igal päeval, Tema tundmaõppimise soovis, Temaga koos ajaveetmises – Temaga, kes suudab vastata kõikidele küsimustele meie elus.