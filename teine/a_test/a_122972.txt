arvamus.postimees.ee	 Töömees Jumala viinamäel Kui 2005. aasta kevadel kannatamatult suitsusignaali oodanud katoliiklaste ette ilmus kardinal Joseph Ratzinger tunnistusega, et uueks paavstiks sai tema – lihtne töömees Jumala viinamäel –, oli homme Vene õigeusu kiriku patriarhiks pühitsetav metropoliit Kirill juba Roomas või teel sinna. REKLAAM Vene kiriku esindajana osales Kirill paavst Benedictus XVI ametissepühitsemise missal. Just see asjaolu, et kaks meest on mitu korda kohtunud, heidab talle varju Rooma-vaenulike õigeusklike silmis, kes kahtlustavad, et äkki leiab paavsti ja Moskva patriarhi ajalooline kohtumine aset juba üsna pea. Nagu paavstigi puhul, paneb teatud seltskond ka Kirillile süüks, et ta ilmselt ei liberaliseeri kirikut, vaid üritab selle eest ühiskonnas seista. Ükskõik, kuidas ka ei oleks Kirilli ning maksuvaba tubaka, KGB ja poliitikaga, näib ebatõenäoline, et maisest võimust ja rikkusest huvitatud mees valinuks Nõukogude ajal mungaelu. Tõenäoliselt on temagi ennekõike töömees Jumala viinamäel, kes püüab inimlikku äranägemist mööda parimat ette antud ajastus ja oludes.