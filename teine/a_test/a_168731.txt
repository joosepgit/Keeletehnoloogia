www.advent.ee	 Lendamine ja lennukid on minu jaoks alati üks suur môistatus olnud. Nagu laevadki. Ôhk ja vesi kandmas suuri plekikolakaid ühest punktist teise. Lennukid liiguvad pealegi üpris suure kiirusega, märkamatult, ühelt mandrilt teisele. Kôik toimib, sest nônda on lennukid asjatundjate poolt väljatöötatud. Kui lennukis enne ôhkutôusmist ringi vaadata vôib näha, et üks kaasreisijatest loeb ajalehte, teine jutustab naabriga, kolmas magab juba ja keegi näsib näljaselt kaasavôetud vôileiba. Jääb mulje, justkui ei teadvustakski reisijad, millega on tegemist. Lendamisest on saanud argipäeva iseensestmôistetav osa. Lennukitäis rahvast ei kahtle hetkegi selles, et nad sihtkohta jôuavad. Muidu nad sinna lennukisse ju ei istuks! Mônekümne minuti pärast ollakse kogu seltskonnaga juba kümne kilomeetri kôrgusel ja ainsaks lootuseks ongi, et tiivad kannaksid. Kuni lôpuni välja. Ja ongi käes stardihetk. Lennuk seab end rajale ja kihutab kohalt tuhatnelja. Hetk hiljem on kuulda vaid rataste klobinat, kui lennuk need lennu ajaks nö. "kôhu alla tômbab". Maa kaugeneb märkamatult ja kehva ilma korral jôuab lennuk peagi pilvedesse. Reisijad ei näe sel juhul aknast mitte kui midagi. Lennuk sööstab sihtkoha suunas suurel kiirusel. Varsti hakatakse reisijatele pakkuma jooke ja sööke. Pikemate reiside puhul inimesed magavad, vaatavad televiisorit vôi mängivad mänge, mida nende nina ees oleval ekraanil pakutakse. Variante on mitmeid, et reisiaega enda jaoks meeldivalt sisustada. Valik on igaühe enda teha. Ainus, kes lôôgastuda ei suuda, on esmareisija vôi lendamishirmu all kannataja. Ta kardab, et lennuk satub ôhuauku; kardab, et ehk eksib piloot millegagi vôi et lennuk lihtsalt alla kukub. Ta ei saa ise neid asju sugugi môjutada, kuid muretseb hirmsasti. Mõni reisija soovib oma turvalisust garanteerida ka sellega, et ostab kalleima pileti lennuki esimestesse ridadesse, arvates, et siis on tal rohkem kontrolli olukorra üle, kui neil, kes tagaridades istuvad. Arvates, et siis saab ta kuidagi mõjutada oma turvalisust ja olukorda. Selle asemel, et end mônusalt toolis sisse seada ja pilooti usaldades reisi nautida, paanitseb ta selle pärast, kas piloot ikka oskab lennukit ôigesti juhtida, maandumisrada üles leida vôi on ta üleüldse koolitatud? Muresid on sellisel reisijal väga palju. Kui vaid too reisija aduks, et ta on ise valinud kogu seltskonnaga ôhku tôusta, et jôuda tema enda poolt väljavalitud sihtkohta. Piloot on lennuki juhtimiseks ettevalmistatud ja annab endast parima ning muretsemiseks pole n.ö. pôhjust. Siiski-siiski, lennukeid on mitmeid alla kukkunud ja seda too reisija ehk pelgabki. Ainus, mida ta siiski teha saab, on usaldada tolle lennuki piloodi oskusi ja seda, et tiivad kannavad. Siinne elu on ka lend - algusest lôpuni. Kui seda soovida on elulennuki piloodiks Jumal. Ta tunneb lennukit ja teab sihtkohta. Tegelikult on ta ise pärit sealt ja tahab reisijaid viia oma kodukohta, kus saab kôigil hea olema, kui lôpuni tema lennukisse jääda. On môttetu rahutult niheleda ja muretseda selle üle, kas Jumalast piloot ikka oskab lennukit juhtida. Ehk peaks teda veidikene ôpetama, juhendama? Ehk tuleks teda sutikene udu koha pealt valgustada, mis asi see üldse on, ta ehk ei tea? Mõõdikud on väga keerulised lennukites. Võib-olla ei oska Jumal lugeda neid ja arvestab midagi valesti minu elu kohta? Jumal teab. Ta teab kõike kuni peensusteni välja. Ta tunneb udu. Ta teab kôiki näitajaid ja môôdikuid, mis asetsevad juhtimiskabiinis. Kui aknast ei paistagi muud peale udu ja Sinus tekib hirm, et kas ollakse ikka ôigel teel, sest ühtegi märki ei paista seda näitavat, teab Jumal täpselt, kuhu Su elulennuk suundub. Tema on see, kes varustab reisijaid leiva ja veega. Täiesti tasuta kusjuures! Piletit ei pea Sa sellele lennukile samuti mitte ise ostma. Võimalus lennata on olemas täiesti tasuta igale soovijale. Ja sihtkoht on nõnda eksootiline! Sinu kohus on vaid selle sihtkohaga nõustuda ja täielikult Jumalat usaldada ning reisi nautida. Kuid juba enne sihtkohta jôudmist on parim viis reisimiseks Jumala oskuste ja teadmiste täielik usaldamine ja end tema rüppe andmine. Tema teab lahendusi, teab küsimusi ning vastuseid neile. Vastukaaluks Jumala juhitavale lennukile on olemas ka lennuk, mida juhib Kuri. Kurja juhitav lennuk särab peibutustest ja tekitab väliselt vägagi suurt usaldust. Selle ümber sehkendavad kenad ja rikkad, kes suurte hüüetega kõiki lennukile kutsuvad. Lubadus on, et lend ei maksa ka nende lennukis midagi. Tavaliselt selgub varem või hiljem ikkagi, et selle lennuki lend läheb reisijale paljugi maksma - rahu, tõelise rõõmu, südamerahu, armastuse ning viimaks ka elu. Kuid see selgub alles hiljem, siis kui ollakse juba kõrgustes ja tagasiteed ei näi olevat. Piloot, kes alul näis väga professionaalsena, vaid naljatleb reisijatega ja on rõõmus selle üle, et sai neid ninapidi vedada. Paljud mõistavad seda, kuid ei tea, kuidas sealt välja rabeleda. Kui tõeliselt kahetseda oma lennukivalikut ja abi otsida, siis on see olemas. Jumala arm võib avada võimaluse soovijaile sellest lennukist välja pääseda. Tuleb hüpata välja ühest, sellest Kurja juhitavast lennukist, mille tiivad ühel hetkel tôepoolest järele annavad, et end sisse seada Jumala juhitavas lennukis. Selle tiivad kannavad alati. Ka läbi kôige suuremate tormide ja äikese, paksus udus. Veel ootab lennuk, veel ei ole käes stardihetk. Lennujaamas kôlab kutse kôigile – ingl.k. last call, eestikeeli viimane kutse! Kes jôuab, see jôuab, kes ei, see ei. Lennujaamas peab alati ôigeaegselt kohal olema. Ei piisa sellest, et kohal olla vaid hetk enne lendu. On vaja teha ettevalmistusi - check-in, lasta oma käsipagas ja ennastki turvakontrollis läbivaadata. Kohal tuleb olla aegsasti, et mitte maha jääda. Isegi siis, kui sul pilet olemas on, kehtib lennunduses karm seadus – kui sul on pilet, aga sa ükskôik mis pôhjusel lennukile ei jôua, siis ei saa sind pärast aidata mitte keegi. Kui sind ei ole kohal ôige ajal, siis jääb ostetud pilet lihtsalt kasutamata ja on kaotanud kehtivuse. On hea nautida reisi, kui julged usaldada pilooti. Tõeline julgus ongi Suurema usaldamine, mitte ise tegutsemine. Äikesepilv ei ohusta Sind, kui Sa annad kogu juhtimise üle Talle. Jumal on alati kohal. Tema teab kuhu on hea maanduda. Tema oskab lennukit käsitleda paremini kui keegi teine. Tema valitseb iga olukorra üle, mis siin elus ette tuleb. Ka siis, kui môni samm tundub hulljulgusena ja tekitab hirmu, ei tarvitse karta, kui Jumal on piloodiks. Kui Sa kahtled, kas tiivad ikka kannavad, siis tea, et tavalennukitel vôib kahjuks küll ette tulla rikkeid. Jumala lennukis rikkeid ei esine. Ainus rike, mis ette vôib tulla, on see, kui keegi reisijaist otsustab lennukist lahkuda, vôtab langevarju ja hüppab. Igal inimesel on võimalus valida. Seepärast meile vôimalus elu moel antud ongi. Et oleks vôimalus teha valik. Vali ôige lennuk ja jää julgelt istuma sinna kuni lôpuni välja! Ära lase end heidutada udul, äikesel, paksudel pilvedel, vaid oota seda hetke, mil lennuk on juba pealpool pilvi. Sealt avaneb vaade üle horisontide ja on näha ka tôusvat päikest. Samal ajal vôib maa peal sadada lörsti vôi paduvihma. Teispool pilvi paistab aga päike ja tervitab arm. Sinna jôuad vaid koos Jumalaga. Tema lennuk on ainus, mille tiivad kannavad!