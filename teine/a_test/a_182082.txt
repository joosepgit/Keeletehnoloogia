www.naisteleht.ee	 Age Oks Age sõnul on hetkel eriti põnev jälgida, kuidas Elizabethi imikunägu iga päevaga järjest rohkem lapsenäoks muutub ja ta uusi ilmeid õpib. «Kui su laps sulle esimest korda naeratab, siis on see väga eriline tunne.»: F: Kalev Lilleorg Kui Jõhvi kontserdimaja juhataja aasta eest Age Oksa poole pöördus ja palus tal aidata korraldada tänavust balletifestivali, nõustus Age silmapilkselt. «Ma ju ei teadnud siis veel, et peagi on tulemas uus pereliige,» tunnistab värske ema. Õnneks saab ta kahekuuse tütre kõrvalt edukalt ka natuke tööd teha. Vaid mõni aeg pärast Jõhvi balletifestivali kunstilise nõustaja koha vastuvõtmist täitus Age Oksa (39) kaua­igatsetud soov — ta jäi lapseootele. «Siis kahtlesin ja kaalusin küll, et kas saan ikka hakkama, kuid samas ei tahtnud kohe ka tööst ära öelda,» jutustab Age. Kuna festivali organiseerimise eeltöö langes Agel suuresti rasedusaega, sai ta väga palju asju korda aetud. «Õnneks on ju internet ja muud sidevahendid, seetõttu sain artistidega kontakti võtta ja nendega kokkulepped sõlmida ka kodust arvuti tagant,» kirjeldab ta. Tubli eeltöö tehtud, on jäänud 11. märtsil algavale festivalile anda veel viimane lihv. Kahekuuse tütre kõrvalt saab Age sellega hästi hakkama. «Jõhvi vahet ma muidugi lapsega ei sõida,» naerab Age. 2. Millal viimati nutsid? Tavaliselt ma kergesti nutma ei puhke, ent rasedus teeb imesid... 3. Meenuta kõige piinlikumat olukorda, kuhu oled sattunud. Kord kiiruga trenniks riideid vahetades ei märganud, kuidas minu rinnahoidja oli haakipidi end käekoti külge pookinud – käisin nii pool päeva teatris ringi, ilma et keegi oleks mulle märkuse teinud. 4. Mis on sinu lemmiksöögikoht Tallinnas? Londonis said meist suured India köögi fännid ja siia saabudes avastasime restorani Chakra, mis on väga heal tasemel. 5. Millist jäätist hoiad alati külmkapis? Erinevalt minu abikaasast jätab mind jäätis täiesti külmaks. 6. Nimeta üks koht Eestimaal, millele mõtlemine toob sulle naeratuse suule. Eestis on palju ilusaid kohti, aga eriliseks jääb ikkagi lapsepõlvekodu Pärnumaal. 7. Kui palju aega kulub sul hommikustele iluprotseduuridele? Viimased 20 aastat on mul alati olnud primaar­ne hommikune treeningtund, mistõttu olen õppinud saavutama maksimaalset tulemust minimaalse ajaga. Keskmiselt kulub mul hommikuti 10–15 minutit. 8. Millisele toidule ei suuda sa kunagi vastu panna? Kõik, mis õuna ja kaneeliga, on minu jaoks vastupandamatu. 9. Kas vaatad enda peegeldust kaupluse vaateaknalt? Varem pole tähele pannud, aga nüüd kõhuga kipun ikka pilku viskama.