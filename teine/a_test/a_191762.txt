www.bioneer.ee	 Teadlased on avastanud koaaladel AIDSi-taolise haiguse – KIDS ( koala immune deficiency syndrome ). Austraalia metsloomade terviseekspertide sõnul levib see haigus eelmainitud kukkurloomade seas häiret andva kiirusega ning selle mõju avaldub laastavama kiirusega kui inimestel. Vastavalt Austraalia Koaalade Sihtasutusele on koaalade arv viimase kuue aastaga kukkunud 100000-lt 43000-le isendile ja kui midagi ette ei võeta, surevad koaalad kolmekümne aasta jooksul välja. Lisaks KIDSile ning elupaikade hävimisele ohustab loomi veel klamüüdia - haigus, mis võib põhjustada vabas looduses elavatele koaaladele väga aeglast ning piinarikast surma. Haiglasse tuuakse iga aasta pea 700 koaalat, suurem osa neist kannatab klamüüdia all, mis põhjustab silmade ning põie funktsioneerimise ülesütlemise. Metsloomade haiglas saavad koaalad kahekuulise antibiootikumete kuuri, seejärel viiakse nad tagasi loodusesse. Vaatamata pakutavale ravikuurile enamik looduses elavaid haigeid koaalasid sureb. Peale haiguste kannatavad koaalad ka elukohtade hävinemise tõttu. Nad kaotavad oma kodu ja jäävad tõenäolisemalt auto alla ning saavad koerte käest pureda. Vaatamata mitmele tõsisele ohule, mis koaalasid varitseb, keelduvad Austraalia ametnikud neid kukkurloomi ohustatud loomade nimekirja lisamast. See annaks loomadele aga lisakaitset. Koaalade tulevik sõltub praegu vaid pühendunud uurimustööde läbiviijatest, võimalikest arstiteaduslikest läbimurretest ning eraisikutest toetajatest, kelletaolisi võib näha lingile klikates videos, kus dokumenteeritakse ühe nakatunud koaala saatust.