www.naisteleht.ee	 Kuidas hooldada juukseid keset suurt suve ja päikesepaistet? Kindlasti oleks mugavam hooldada juukseid ühtviisi nii suvel kui ka talvel, kuid tuleks siiski arvestada, et suvesoe mõjub kiharatele teistviisi kui talvekülmad ja seetõttu erineb ka hooldus. Et saada ilusad ja terved juuksed, järgi neid lihtsaid reegleid: kuna suvel pesed pead tihedamini, vali igapäevaseks kasutamiseks mõeldud pehmem šampoon, ja kindlasti kata oma pea rätiku, kübara või kas või suvalise mütsilotuga! Koduste vahenditega juustele appi! Kodus võiks kaks-kolm korda nädalas teha juukseid turgutavaid maske ning spetsiaalsete poemaskide asemel võib kasutada ka õlisid. Näiteks sobib hästi oliiviõli, juuste elustamiseks ka küünlapuuõli ning tugevdamiseks ja toitmiseks riitsinusõli. «Õli võib kanda otse juustele või segada kokku munakollase ja meega ning lasta toimida umbes tund, misjärel tuleb mask šampooniga maha pesta,» õpetab Kalmus.