www.naisteleht.ee	 Vanameistrid ütlevad, et suitsutamislaastude süütamiseks ei sobi kasetoht ja okaspuud ei tohi üleüldse suitsutatava kraami ligi lubada — need andvat toidule kibeda meki. Uuemal ajal võib huvitava maitsenüansi saamiseks lisada laastudele suitsutamise lõpus mõne kadaka-, ploomi- või kirsioksa. Et toit veidi pruunistuks, pane laastude sekka kohe alguses natuke õunapuukettaid. Absoluutset tõde, kui kaua ühe või teise liha valmimine aega võtab, ei ole — see sõltub nii suitsutamislaastudest, tegijast kui ka lihamaterjalist. Igatahes õlle libistamine ja jutuhoogu sattumine suitsutamiskunsti juurde hästi ei passi, sest roal tuleb kogu aeg silm peal hoida. Näiteks tuleb jälgida, et laastud suitseksid ühtlaselt, vastasel juhul suitsub toidukraam ebaühtlaselt ega kõlba pärast koeralegi. Mida suitsutatud lihaga teha, kui kõike ühe õhtuga ära süüa ei jaksa? Seda võib sealsamas suitsukastis säilitada, sest teadupärast on ju suitsutamine üks vanimaid toidusäilitamise nippe — pärit ajast, mil külm oli veel täiesti tundmatu tegelane. Anna-Liisa Mets Kähku tehtud, kaunikene Kastis tõuseb temperatuur umbes 120 kraadini. See sobib kala suitsutamiseks – kala valmib vaid 20–40 minutiga olenevalt sellest, kas suitsutad kilost forelli või pisikesi räimi. Liha suitsutamiseks peab laskma kastil veidi jahtuda. Sobiv kuumus on 40 ja 80 kraadi vahel ning liha valmimiseks kulub kaks kuni viis tundi sõltuvalt liha kogusest. Kuidas suitsukasti kasutada? Võta rasvakogumispann ja riiulid suitsukastist välja ning puista põhja kuni liiter suitsutamislaaste. Pane rasvakogumispann tagasi paika ja vala selle peale paras kiht vett. Vesi hoiab küpseva kala või liha mahlasena. Pane suitsutusriiulid oma kohale. Kui suitsutatavat kraami on vähe, kasuta vaid üht kahest riiulist. Sulge kaas ja tõsta kast kuumale grillile. Suitsutamine algabki! Vaja läheb! Väike suitsukast. Hind: 399.00. Hortes Lepapuru. Hind: 25.00. Hortes Suur suitsukast. Hind 595.00. Hortes Proovi neid retsepte! Suitsuliha kadakamarjadega 1 kg sealiha 500 g kadakamarju Soola sealiha sisse ja jätta kolmeks-neljaks päevaks jahedasse seisma. Valmista suitsutamispäeval kast ette. Purusta kadakamarjad, tee lihatükkidesse sisselõiked ja topi need kadakamarjapuru täis. Suitsuta umbes kolm tundi. Suitsukala sidruniga sobiv kogus kala meresoola sidrunit suhkrut Pese ja roogi kalad, eemalda pea. Puhastatud kalad pese veel kord hoolikalt üle. Raputa iga kala kõhtu soola ja jäta kolmeks tunniks soolduma. Enne suitsutusrestile ladumist, pigista kalade kõhtudesse ka sidrunimahla. Suitsuta lepasuitsuga sõltuvalt kalade suurusest 20–40 minutit.