www.naisteleht.ee	 Toit: Schnitzel und sauerkraut Patt oleks Saksamaalt lahkuda klassikat maitsmata. Koguste ja rasvaga sakslased juba ei koonerda – mis võib organismile pärast Hispaania mereannidieeti muidugi veidi ehmatavalt mõjuda. Või pärast Prantsusmaa veininädalat hoopis tervise tagasi tuua! Jook: Weissbier Eestis ei ole nisuõlu kahjuks au sees, Saksamaal aga küll. Kasutage võimalust! Elamus: Kirikukellade kontsert Isegi pikast sõidust väsinud turisti kõrvale mõjub äratus kirikukellade saatel idüllilisena. Et meist lõuna ja lääne poole jäävad riigid on märgatavalt religioossemad, võib kellahelinat äratuseks kuulda pea igas linnas. Kuidas kohale saab? Tallinki Superfast väljub Tallinnast pärastlõunal, teeb mõnetunnise peatuse Helsingis ja jõuab Rosto­cki järgmise päeva hilisõhtul. Ühe neljakohalise kajuti hind edasi-tagasi koos auto üleveoga suvehooajal on 18 500 krooni. Toitlustuse saab soovi korral lisaks osta.