www.bioneer.ee	 Hiieniinepuu juurde ei mahu toimetama palju rahvast. Seepärast ei kutsu me sinna laiemat avalikkust. Ajakirjanik on aga vägagi oodatud. 18.00 Palmses Lahemaa Looduskeskuses loeng “Looduslikud pühapaigad meil ja mujal”. Ahto Kaasik kõneleb pühapaikadest, nendega seotud tavadest ning hooldamise põhimõtetest. Sündmus kestab koos näituse avamise ja kohvipausiga ligikaudu 2,5 tundi. Fotonäitus “Maavalla looduslikud pühapaigad” tutvustab hiisi ja teisi ajaloolisi looduslikke pühapaiku, nendega seotud pärimust, tavasid ja pühapaikade hoidmisega seotud muresid. Näitus on väike teejuht oma sügavamate juurte juurde. Fotod on teinud Auli Kütt, Ahto Kaasik ja Ahto Raudoja. Allkirjad koostas Ahto Kaasik. Näituse seadis kokku Elo Liiv Maavalla kojast. Karjalaskepäev on valitud Hiite päevaks teadlikult. Karjalaskepäev (ka jüripäev) on eesti rahvakalendris metsa, maa ja pikse püha. Sel päeval olevat maa ja iga puu niisama püha ja puutumatu kui hiiepuu. Karjalaskepäevast pikemalt. Hiite päeva korraldab Keskkonnaameti Viru regioon koostöös Maavalla koja ning Tartu ülikooli pühapaikade keskusega, toetab Keskkonnainvesteeringute Keskus