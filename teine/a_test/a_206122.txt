www.naisteleht.ee	 TEEMAD Sigriti ja Mardi edukas aasta: võlad kontrolli alla ja kolmas laps 31. Detsember 2009 - 10:15 | naisteleht Võlast vabaks Suve lõpu poole hakkasid tasapisi vilja kandma ka pere läbirääkimised BIG-pangaga ülikõrge laenuprotsendi alandamise osas. «Soovitame kõigile: võidelge oma õiguste eest! Meie suutsime oma 400tuhandelise võla kaubelda 150 tuhande peale ja saame võlast vabaks 30 aasta asemel juba viie aasta pärast,» julgustab Sigrit. Niisiis on võlad nüüd ilusti kontrolli all, igakuisest miinusest on pere välja rabelenud ja raha on jätkunud ka selleks, et kodus veidike remonti teha. «Jõulud võtsime vastu suure ja õnneliku perena, aga mis peamine — südamerahuga,» jutustab Sigrit ja rõõmustab väga selle üle, et suudab koos abikaasaga pakkuda oma lastele helget tulevikku ja kodust turvatunnet. Juba üheksandat aastat koos jõule pidanud Sigriti ja Mardi vanemad lapsed Marie ja Mart saatsid oma pikad soovide nimekirjad jõuluvanale ära juba mitu kuud varem ja ootasid saabuvaid pühi suure õhinaga. Pisike Sandra ei osanud jõuludelt veel peale emme sooja süle midagi tahta. Muide, Kändmade pere uksele on varemalt koputanud jõuluõhtul staažikas, kuigi ise vaevalt 13aastane jõuluvana, Sigriti ja Mardi hea peretuttav. Mõned lihtsalt alustavad varem kui teised, kas pole? Epp Reinmets