www.naisteleht.ee	 keha ja vaim Saalis ootab hulk rahvast, et sina värised esinemishirmust kui haavaleht: F: ImageSource/Scanpix Avalikud esinemised tekitavad minus kohutava ärevuse. Ainuüksi mõte sellest, et mul tuleb teiste ees sõna võtta, ajab peopesad higistama. Kui ma siis lõpuks rääkima hakkan, lähevad sõnad sassi ja kõik ettevalmistatu lendab peast. Kui oled ärevuses, ei aita tähelepanu koondamine iseenda tunnetele. Siis tajud hoopis veelgi teravamalt, kui suures paanikas sa oled ning see ujutab su täiesti üle. Ärevust vaigistab palju paremini see, kui suunad tähelepanu endast väljapoole ehk suhtlemisele teise inimesega. Näiteks küsi ühe või teise kuulaja käest midagi või palu kellelgi oma kogemusest rääkida. Kutsu inimesed mängima Nii sina kui kuulajad võidate sellest, kui sa lased publikul aktiivselt osaleda. Kui ainult sina räägid, kipub nende tähelepanu hajuma. Iga ettekande saab muuta kahepoolseks. Näiteks ülevaate andmist majandustulemustest võid alustada küsimusega «Kes pakub, kui suur oli eelmise kvartali kasum?» ja julgustada inimesi pakkumisi tegema. Tänu sellisele «konksule» tekib hasart, mis tõmbab kuulajad kaasa, kui sa just ülejäänud teksti maha ei loe. Head on ka küsimused: «Mis teid aitas sellist tulemust saavutada?» või «Milliseid variante näete, et probleemi lahendada?» Kividel on eluvaim sees!: F: Kalev Lilleorg Poolvääriskive on ammustest aegadest kasutatud kultuskividena, sest neil usutakse olevat ebatavalisi omadusi. Ehtesse peidetud kivike ei pruugi olla lihtsalt väike iluvidin, vaid ka abiline ja toetaja. Poolvääriskive võib kasutada erinevatel põhjustel või vajadustel oma igapäevaelus toetava vahendina, ütleb Aurea massaažistuudio juhataja Aivar Kisant. Nimelt on kividesse salvestunud tule ja maa jõud, ka päike ja vesi on jätnud neisse oma energiat, mis kõik nende kandjasse edasi «voolab». Poolvääriskive asetatakse tšakratele või ümber keha, et nad inimese energiaväljaga kokku puutuksid. Samuti võib kive kanda endaga kaasas või hoida enda läheduses. Tugevaim on nende toime kokkupuutes nahaga. Ravi eesmärgil asetatakse kivid tšakratele, kus need puhastavad, kaitsevad ja stimuleerivad energiakeskusi ning annavad kehale tervendavat jõudu. Õigesti valitud kivid varustavad inimest hea energiaga ja tõmbavad ligi positiivset. Kuna vääriskivide astroloogilised omadused on tugevad, sest nad on planeetide energiatele väga vastuvõtlikud, siis on alati oluline individuaalne lähenemine, ütleb Kisant. Kertu Sikk Kivide sobivus tšakratega Tšakrad on keha energiaallikad, mis hoiavad meid tervete ja õnnelikena. Neid on kirjeldatud kui seitset ringlevat energiasfääri, mis paiknevad piki selgroogu alakehast kuni pealaeni. Tšakrad on seotud kindlate siseorganite ja emotsioonidega, mis mõjutavad immuunsüsteemi, kehakuju ja mõtteid.