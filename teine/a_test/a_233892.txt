www.bioneer.ee	 Toomas Trapido ja Rainer Nõlvaku poolt algatatud Teeme Ära kampaania on olnud viimaste kuude läbivaks uudiseks Eesti meedias. Palju vähem on räägitud, aga tehtud eeltööst. Kogu üritus oleks olemata, kui poleks olnud kaardistajaid ja IT-tiimi, kelle koostöö tulemusena prügihunnikud üle loeti. Bioneer uuris, mismoodi sai Eestist maailma täpseima prügikaardiga riik. 28.aprilli hommikuse seisuga oli kaardistatud 10653 prügikohta. Veebiportaali www.greenpeace.org teatel toimusid 21.aprillil mitmel pool maailmas Greenpeace´i aktivistide meeleavaldused Indoneesia vihmametsade kaitseks. Ürituse ajaks riietusid paljud osavõtjad orangutangide kostüümidesse. Protestiaktsioonid viidi läbi suurkorporatsiooni Unilever kontorite ees. Unilever toodab selliseid tuntud brände nagu Dove, Rexona, Axe jne. Teadusajakiri Atmospheric Environment avaldas Virginia Ülikoolis läbi viidud lillelõhna teemalise uuringu. Avastati, et elektrijaamadest ja mootorsõidukitest pärinev saaste takistab lõhnaainete eritumist taimedest sedavõrd palju, et nektarit otsivatel putukatel on raskusi õite üles leidmisega. 16. aprillil kogunesid Tallinna Ülikooli Eesti metsade tuleviku pärast mures olevad eestimaalased ning asutasid kodanikuliikumise Päästkem Eesti Metsad. Uue ühenduse eesmärk on peatada Riigimetsa Majandamise Keskuse (RMK) reform ning metsaseaduse muutmine sellisel kujul, mis tulevikus võimaldab riigil metsad maha müüa või rendile anda. Meediaväljaanne News & Star avaldas hiljuti artikli Eesti kooliõpilastest , kes plaanivad näidata enda valmistatud moekaid villaseid rõivaid Inglismaa Villafestivalil. Grupp Saaremaalt Leisist pärit tüdrukuid pügasid ise lambaid, tegid saadud villast lõnga ja kudusid valmis omadisainitud rõivad. Jutt uuest ja ülipuhtast lennumasinast tundub liigagi hea, et olla tõsi. Juba mõnda aega on räägitud lennukist, mis on nii puhas, et ainus asi, mida ta atmosfääri emiteerib on puhas vesi. Firma Boeing andis teada, et kõmu vastabki tõele ja jutuks olnud lennuk on juba valmis. Sellega on isegi kolm katselendu tänavu veebruaris ja märtsis Madridi lähedal ära tehtud. Sellel aastal lastakse tõenäoliselt ringlusesse 700 000 vaibanäidist, et kergendada sisekujundajate tööd ja võimaldada just sobiva interjöörivärvi ja -materjali valikut. Kahjuks jõuab suurem osa sellistest näidistest prügimäele. Sisekujundajad lihtsalt peavad kanganäidiseid kasutama. Klient tahab ju enne lõpliku otsuse tegemist oma silmaga näha ja oma käega katsuda, milline tulemus olema saab. Veebiportaalide www.theregister.co.uk ja minut.ee andmetel tõdes maailmapanga juht oma hiljutises esinemises, et toidu hindade tõus on põhjustamas keerulisi aegu ning nälga kogu maailma vaesema elanikkonna seas.