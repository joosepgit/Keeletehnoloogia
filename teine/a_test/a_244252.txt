www.advent.ee	 Paljud inimesed vastandavad Vana Testamendi ja Uue Testamendi Jumalat. On neid, kes ütlevad: “Vana Testamendi Jumal oli kohtumõistja – Jumal, kes laskis surra meestel, naistel ja lastel.” Seda on teinud inimene Vana Testamendi Jumalale. Vaatame tagasi ühele näitele Vanas Testamendis, et näha, milline on Jumal. Sa näed meest, kes on maha jätnud oma maa, sugulased ja isamaja. Ta on läinud välja teadmata, kuhu läheb, uskudes Jumala tõotust teha temast suur rahvas. Teda on nimetatud Jumala sõbraks. Pärast seda, kui ta on jõudnud Tõotatud Maale, lugu alles algab. Maal on näljahäda ning Aabraham on sunnitud otsima varjupaika Egiptusest. Seal tema usk murdub. Ta kardab, et Jumal pole piisavalt võimas kaitsmaks tema naist Saarat, kes on väga kauni välimusega. Seepärast otsustab ta Jumalat aidata. Ta räägib osaliselt tõtt, mis on tegelikult vale – et Saara on tema õde. Kui Egiptuse kuningas kuuleb Saara ilust, laseb ta Saara tuua oma paleesse kavatsusega võtta ta endale naiseks. Kuidas Jumal sellesse suhtus? Kas Ta saatis taevast tule, et hävitada Aabraham? Kas Ta võttis temalt või Saaralt ära oma kaitse? Kas Ta ütles Aabrahamile: Milline sõber sa ka poleks – ma unustan su nüüd.”? “Ja Issand nuhtles vaaraod ja tema koda suurte nuhtlustega Saarai, Aabrami naise pärast.” (1Ms 12:17). “Vaarao nägi, et see võõras mees oli Jumala sõber, ning ta kartis oma õukonnas hoida meest, kes oli nii nähtavalt Jumala soosik.”– Patriarhid ja Prohvetid, lk. 131. Mees, kes valetas, on Jumala soosik? Kuidas on see võimalik? Aabraham oli patustanud. Ta oli läbi kukkunud, kuid ta oli ikkagi Jumala laps, ikkagi Tema sõber. See ei tähendanud, et Jumal kiitis heaks tema pettuse. Aga see tähendas, et Jumal võttis omaks Aabrahami enda. Aabrahami sõprus Jumalaga oli rajatud millelegi muule kui juhuslik heategu või pahategu. Milline pilt Vana Testamendi Jumalast – Tema armust, Tema õiglusest, Tema armastusest.