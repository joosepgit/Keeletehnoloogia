www.lapsemure.ee	 Ma ei osanud kuhugi mujale minna. Elu on viimaste kuudega täiesti hulluks pööranud. Ma ei otsi abi, tahan lihtsalt oma mured südamelt ära rääkida. Ma ei teagi kust alustada. Kõik sai alguse paar kuud tagasi. Käisin siis veel ülikoolis. Õpingud läksid kenasti. Minu kodu, sõbrad ja tüdruk olid aga teises linnas. Alguses oli uus ja huvitav, kuid pika peale tekkis koduigatsus. See muutus veel hullemaks siis, kui sain teada, et mu vanemad lahutavad. See oli maailmalõpp. Ema ütles ikka, et katsu koolis ilusti edasi käia. Kasvõi esimene aasta. Aga koduigatsus süvenes veelgi. Lisaks igatsesin metsikult oma tüdrukut. Tahtsin võtta oma asjad, ühikast põgeneda ja esimese bussiga koju sõita. Õppimine hakkas kannatama. Tekkisid võlgnevused. Mul tekkis selline käegalöömise tunne. Saaks ainult minema. Ja siis lõpuks see tuli. Kukkusin kolinal läbi ühes aines ja seda mitu korda järjest. Õppejõud ei sallinud ka mind eriti ja nii see läks. Aasta alguses alguses võtsin paberid välja ning naasesin koju. Mingil määral oli see kergendus, kuid teisalt mis saab minu tulevikust? Iga päevaga, mil ma kodus olin, muutus mu enesetunne paremaks. Veetsin tüdrukuga palju aega koos ja tundus isegi, et vanematel läheb taas paremini. Kuid see kõigest tundus nii. Kevadel pidi tüdruk ära sõitma. Väidetavalt paariks kuuks teise linna mingeid oma pere asju ajama. Olgu, selle elab üle. Käisin tal seal külas, tema käis mul külas. Nädalatega muutus see aga harvemaks. Helistamine lakkas, sõnumeid ei saada juba ammu. Nägin teda viimati kuu tagasi, rääkisin telefonis eelmine nädal. Ta rääkis ilusaid sõnu. Ta igatseb mind ja mina teda. Aga, ta rääkis mulle kui lõbus tal on ja ta mainis mingit tüüpi. Ta rääkis temast igasuguseid asju. Ma ei tea enam mida arvata. Ei usu, et ta nüüd valetab mulle, kuid kui tal temaga seal praegu nii lõbus on, siis mis saab veel kuu pärast? Ma lähen siis vist hulluks. Ja mai kuus käis lõplik pauk. Vanemad lahutasid. Koos sellega kaasneb vara jagamine ning see on koht, kus mu isa muutus täielikuks tõpraks. Vägivaldseks ema suhtes. Kui mina olen kodus, siis on kõik nagu korras. Isa teeb head nägu jne. Ükskord tulin koju ja leidsin ema nutmas. Ta rääkis kuidas isa teda kohtleb. Juba varem oli neil probleeme olnud, kuid need olid aasta kaks kolm tagasi ning juba unustatud. Oeh, ma ei oskagi kõike seda kirjeldada. Igaljuhul üritab isa meie elu praegu väga raskeks teha. Söögiraha meil peaaegu et ei ole. Ära on peaaegu kulunud ka see raha, mida olin omale uue arvuti ostuks kogunud. Käin tööl, et mingitki raha saada. Ema alles leidis endale töö ning varsti loodame jalad alla saada. Kõige suurem häda ongi vara jagamisega. Seaduste järgi peaks jagatama võrdselt kõigi pere liikmete vahel, kuid isa tahab võrdselt pooleks. Maja müüakse ka maha ning see raha läheb samuti pooleks. Peale minu on peres veel noorem vend. Isa töötab kõrgel kohal ning temal rahadega probleeme ei ole. Meil on just vaja raha, et oma elu taas rööbastele saada. See jutt tundub vist väga segane, kuid ma tõesti ei oska seda paremini kirja panna. Tahaks nagu kõik ära kirjutada. Lause algus tuleb nagu enam-vähem, kuid lõpp läheb segaseks. Mis mind siis kokkuvõttes rusub? Pere lagunemine, tüdruk on teises linnas ja ma ei tea mis tegelikult tema peas toimub, minu enda tulevik ja pere tulevik. Kui kellelgi on äkki sarnaseid probleeme elus esinenud, siis ta võiks nendest kirjutada. Kes on foorumil