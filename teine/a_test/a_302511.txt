www.bioneer.ee	 Süü on tunne, mis ei lase meil olla need, kes me tõeliselt oleme. Kui suudame vahet teha neurootilisel süül ja eksistentsiaalsel süül, siis liigume lähemale oma tõelisele olemusele. Süü on tänapäeva psühholoogia poolt enim eiratud emotsioon, kuid see on meis peamine ärevuse põhjustaja, otsuste ja tegude peataja. Sügaval peituv süütunne muudab meid emotsionaalselt tasakaalutuks, põhjustades tundeelu probleeme ning psühhosomaatilisi haigusi. Süütunded tekivad siis, kui me ühiskonna, usu, riigi ja pere survel võtame vastu võõrad tõekspidamised. Kui suudame sellest koormast vabaneda, siis muutume loomulikuks ja spontaanseks ning saame kogeda tõelist lähedust. Seminaril käsitleme süüd kui ebaloogilist ja irratsionaalset tunnet, mida me endas oma kujutlusvõime abil alal hoiame. Seminari tegevused, mis põhinevad kujutlustel ja loovusel, aitavad meil süüst vabaneda. Neis protsessides osalemine võimaldab mõista, kuidas me ühel või teisel viisil käitudes saame ennast sellest halvavast tundest vabastada. Kasutatakse näitekunsti, liikumist, muusikat, kunsti ja juhitud kujutlusi. Lastele alates 4. eluaastast pakutakse tegevust laste rühmas. 12- aastased ja vanemad lapsed on oodatud osalema täiskasvanute seminaril. Õhtuti erinevad ühistegevused. Osalevad ka täiskasvanud ja lapsed Inglismaalt. Oma osavõtusoovi kinnitamiseks soovitame tasuda kohe ka tagastamatu registreerimistasu 500 krooni Ecofuture Group OÜ arveldusarvele Swedbangas: 221019498107, sest selle varajane tasumine garanteerib koha seminaril. Selgituseks osaleja nimi. Perega osalemise puhul 500x pereliikmete arv ja lisada märksõna "pere osalus". Ülejäänud summa tasumine sularahas seminaripaigas.Organisatsiooni dele ja FIEdele arved. MAJUTUS JA TOITLUSTAMINE Meil on broneeritud nendeks päevadeks Kääriku Spordi- ja Puhkekeskuses kõigi mugavustega hotell ja mõned majutusmajad. Toad on enamasti kahesed, kuid on ka ruumikamaid nn peretubasid, kus lisaks kahele tavalisele voodile on kõrgemale tasandile ehitatud lai lavats.Mitmes toas on lisavoodi võimalus. Saate ise valida sobiva koha, toa suuruse ja kokku leppida, kellega koos ühes toas elama hakkate. Majutusmajades on voodi koos voodipesuga ja öökapp. Tubades minimaalselt 5 voodit. Tualett ja kraanikauss koridoris, dushi all saab käia saunas ja võimlas. Võimalik on ka telkida, aga telk peab endal kaasas olema. Pesemine ja tualett võimlahoones. Oma soov toakaaslas(t)e osas ja paketi valik andke palun meile meiliga teada juuni keskpaigaks. Laupäeva õhtul saab sauna ja järved ja kõik muu imeline looduse ilu on täiesti ilma rahataJ Sel aastal toimub majutuse ja toitlustamise eest tasumine saabumisel hotelli. Tasuda saab seal nii sularahas kui pangakaardiga. Tubadesse paigutamine on enne tehtud ja selle plaani alusel jagab hotell võtmeid.