www.naisteleht.ee	 Esimesest abielust on Piretil (39) teismeline tütar Marielle. Oma praeguse ameeriklasest abikaasa Ediga teadsid nad juba tutvuse alguses, et rohkem lapsi nad ei soovi. Seda veidram tundub, et Piret on seejärel olnud kaks korda rase ja sünnitanud kolm tervet last: kaksikud tüdrukud ja poisi. Kuis nõnda? Nimelt kuulis naine – ta ei tea isegi enam, kust ja kuidas – surrogaatemadusest, mis USAski veel igapäevane teema ei ole. «See oli väga põnev ja pisut intrigeeriv.» Piret hakkas lugema sellealast kirjandust ja otsis internetist lisainfot. Mida rohkem ta teemaga tutvus, seda enam hakkas see mõte talle meeldima. Ainus vastuargument oleks olnud abikaasa vastuseis. Kuid Ed oli Piretiga päri. Surrogaatemaduse eest makstakse summa, mille eest võiks minna korralikule puhkusereisile, kuid see polnud Pireti jaoks tähtis. Palju olulisem oli soov anda laps neile, kes ise lapsi ei saa. Nii astuski Piret 35aastasena surrogaatemade tugigrupi uksest sisse. Toanurgas nukrutsemise asemel läks Alja tagasi tööle, pidas Vene ajal ära 4 sapakat ja sõidab praegu ringi kolmanda Žiguliga: F: Aldo Luud Üks kuupäeva – 28. veebruar 1970 – on pedagoog Alja Kivile sügavalt mällu sööbinud. Sest siis sattus toona kehalise kasvatuse õpetajana töötanud noor naine õnnetusse, mis jättis ta ilma paremast jalast. Oli laupäev, 28. veebruar. 24aastane Jõgevamaa Maarja-Magdaleena asula noor õpetajanna Alja (62) oli teel koolimajja lastevanemate koosolekule. Tema kõrval peatus villis, tuttav noormees roolis. Mees kutsus Aljat auto peale – et viskab ta kooli juurde ära. Alja astuski juba auto poole, kuid tagant põrutas villisele otsa veoauto. Alja jäi kahe sõiduki vahele. «Kui ma poleks üles hüpanud, siis ma siin enam ei istuks,» räägib Alja. «Ilmselt ma tunnetasin ohtu ja hüppasin, aga mitte küllalt kõrgele, et oleks teise auto kapotile saanud.» Alja paremal jalal oli lahtine luumurd. Kahjuks viis see üldise veremürgistuseni ning kaks nädalat pärast avariid seati Alja valiku ette: kas võtame jala maha või on lõpp. Alja valis mõistagi esimese variandi. Sellega valud ja vaevad ei lõppenud. Alja jalga opereeriti kuus korda ning veebruari viimasel päeval haiglasse viidud naine sai koju taastuma alles novembris. Alja vasemal jalal on tema enda sõnul «malelaud», sest sealt võeti nahka paremale jalale siirdamiseks.