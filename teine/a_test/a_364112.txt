www.advent.ee	 Kas sa oled ennast kunagi tundnud nagu mingi see seal“? Oled sa kunagi kuulnud inimesi ütlemas: Ma ei tunne ennast üldse nagu inimene, vaid nagu miski“? Miski. Tõepoolest, kui palju kordi oleme pidanud Püha Vaimu mingiks asjaks. Hoolimata meie teoloogiast, kas usume, et Püha Vaim on isik või mitte, ütleme Tema kohta see“! Võib olla on tõsiasi kuidagi seletatav, kuid ükskõik kuidas me Teda ka ei kutsuks, peame mõistma, et Ta on isik. Peaksime mõtlema Pühast Vaimust alati kui isikust. Püha Vaim on isik. Mõned arvavad, et Püha Vaim on lihtsalt Jumala või Kristuse vaim ja mitte Kolmainsuse isik. Teda on peetud peamiselt mõjuks, mitte reaalseks isikuks. Luuka 3:21,22 on üks koht selle teema kohta, mis ütleb, et Püha Vaim laskus alla Jeesuse õlale ihulikul kujul. Matteuse 28:19 nimetab Püha Vaimu kui eraldi seisvat isikut. Johannese 14:16 märgib Jeesuse palvet, et Isa annaks Tema asemele teise Lohutaja. Johannese 16:7 ütleb, et Vaim ei saa tulla, kui Jeesus ei lähe ära. Ja Apostlite teod 2:33 kutsub Püha Vaimu lubaduseks“, mida me Isalt saame. Johannese 14:26 ütleb, et Vaimu töö on meile Jeesuse õpetusi meelde tuletada. Johannese 15:26 ütleb, et Püha Vaim tunnistab Jeesusest. Roomlastele 8:9 kirjeldab Vaimu elamist meis. Apostlite tegude 16:7 jutustab Püha Vaimu juhtimisest. Johannese 16:13 ütleb, et Vaim juhib meid tõe juurde. Ja Johannese 16:14 ütleb, et Vaim kirgastab Jeesust. Kui sa õpid neid ja teisi selle sarnaseid kirjakohti, avastad sa, et seal on räägitud kolmest erinevast jumalikust isikust. Sa näed, et Püha Vaim on eraldiseisev isiksus, Ta on üks Jumala ja Jeesusega ning Talle on antud eriline töö Maal, tuua meid Jumala juurde ja töötada meie elus. Me võime täna olla tänulikud Püha Vaimu kui isiku eest, kes armastab ja otsib meid, et meid päästa.