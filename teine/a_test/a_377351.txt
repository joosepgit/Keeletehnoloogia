www.lapsemure.ee	 Tere, minul siis selline mure, et olen viimased kuu aega olnud öösel üleval ning päeval maganud. Ma olen koduõppel ja seda lausa sellises vormis, et õpetaja käib kord nädalas kodus. Mul puudub täielik režiim, mille järgi elan. Öösel istun arvutis, hommikul suudan vahel mõni tund üleval olla, kuid tihti jään juba kuskil kell 4-5 hommikul magama. Ma olen siiamaani ennast kuidagi pannud sundima tegema kodutöid, kuid seda ka tavaliselt siis, kui ma päeval kuskil kell 13-15 (sõltuvalt mis kell olen magama läinud) üles ärkan. Tunnen aga muret sellepärast, et kui kool peaks mingi hetk otsustama minult koduõppe võimaluse ära võtmise, siis on jama. Esiteks ma ei suuda kooli tagasi minna. Sealne keskkond on minu jaoks tõsiselt häiriv (usun, et asi on selles, et olen juba ära harjunud, et kodus on vaikne ja nii on jube mugav) ja teiseks see unerežiim. Kuna ma liigun vähe väljas, siis ei suuda ma õieti kilomeetritki joosta, kui juba kõhus pistma hakkab (olen 13 - mõni jaksab sellises vanuses 10km jooksu tempokalt läbida!) ja ma hingeldama hakkan. Minu füüsiline vastupidavus on äärmiselt kehv, seega kui koolis käisin, siis koju jõudes läksin üldjuhul kohe magama paariks tunniks (loomulikult väsitas mind ka kooli melu ja ülesannete lahendamine, kuid kindlasti oli oma osa ka minu treenitusel). Mu elus pole viimasel ajal olnud sisuliselt mitte midagi muud peale arvuti ja magamise. Sõbrad kutsuvad vahest välja, kuid siis olen ma ka üldjuhul ära öelnud, kuna eelistan arvutis olla. Suvel on olnud perioode, mil olen iga päev sõpradega või üksi rattaga sõitmas käinud - see on asi mis mulle suvel meeldib. Kindlasti soovitaksid paljud ka kuskile trenni minna, aga võin kohe ära öelda, et mul pole enesesundi ja huvi piisavalt. Olen ise endale mingeid harjutusi välja mõelnud ja siis veidike nende järgi liigutanud, kuid see kestis ka ainult umbes kuu aega ning peale seda jäi kõik katki. Ma olen palju kordi mõelnud, et mis elu see mul on, aga ma ei suuda unerežiimi tagasi saada. On olnud perioode, kus mul ema on arvuti ära viinud või paroolid peale pannud - siis olen ma protestiks istunud niisama öösel üleval, kas siis raamatuid lugedes (suhteliselt vastumeelselt) või midagi muud tehes. Ükskord vahtisin lihtsalt koridoris jalgratast miskine 2 tundi Tihti olen ma arvutivabadel öödel lihtsalt sellepärast üleval olnud, et und ei tule. Lihtsalt aeg läheb ja läheb ja uni ei tule ja ei tule. See ajas vahel nii närvi, et jube. Ema on öelnud küll, et ma ei proovigi ju magama jääda, aga ausalt - kui ma olen miskine 2 tundi voodis olnud ja sealjuures tõmmelnud nagu Sid Jääaja filmis, siis rohkem ma ei ole suuteline lihtsalt niisama olema. Olen võtnud mõne raamatu ja lugenud. Jagasin lihtsalt oma mõtteid, kuigi võite ka soovitusi jagada kui tahate. Ole üleval üks ööpäev ja kui sa tunned päeval, et on tulemas ilge uni, siis ära mine magama. Joo kas või kohvi palju hommikul/päeval, aga ära mine magama (ainult ära joo kohvi õhtul). Kui kell saab näiteks 22, 23 või 00 (vali ise), siis mine magama. Mul on olnud aastaid sama probleem mis sul, režiimiga. Praegu, mõned viimased päevad, olen ma selle korda saanud kogemata... nimelt olin jälle mõned ööd üleval ebakorrapäraselt, aga siis üks päev läksin varem magama lihtsalt ja ärkasin normaalsel kellaajal hommikul. Eile läksin ka magama kella poole 2-e paiku öösel ja ärkasin kell 10. Eelmistel päevadel on mul uni peale tulnud juba enne keskööd. Minu puhul on selline nähtus enneolematu ja ma olen kindel, et kaua see nii ei kesta, aga sa võid proovida seda mida ma soovitasin. See on kõige lollikindlam moodus, et sa üks päev saaksid normaalsel ajal magama, lihtsalt ühe ööpäeva pead sa kannatama. aga ma soovitaks selle trenniasja ikkagi ära proovida. üks kord suudad ikka ennast sinna minema sundida ja äkki isegi mitu ja nii võib lausa meeldima hakata. trenniskäimine teeks unerežiimi ka korda, oleks mitu asja ühe hoobiga.. Kes on foorumil