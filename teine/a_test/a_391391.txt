www.advent.ee	 Puhuge sarve Siionis, tõstke kisa mu pühal mäel! Väriesgu kõik maa elanikud, sest Jehoova päev tuleb, see on ligidal.” Hoidkem nüüd mõtted asjadel, mis on seotud meie igapäevase saatusega. Me pole nii rikkad, et panna taeva asjad teisele kohale oma elus. /.../ Jumala kohus on lähedal. Meid hoiatatakse: Olge siis valmis, sest Inimese Poeg tuleb tunnil, mil te ei arva.” Meie koguduses on väga, väga paljusid, kes ei tea õieti midagi kaasaja tõe tegelikust tähendusest. Pöördun nende poole, et nad ei jätaks tähelpanuta täituvaid ajamärke, mis näitavad nii selgelt, et lõpp on lähedal. On paljusid, kes ei ole otsinud oma hinge päästmist. Pea hakkavad nad kibedasti kaebama: Lõikus on lõppenud, suvi on möödunud, aga minu hing on päästmata!” Elame selle maailmaajastu lõpul. Prohvetikuulutused täituvad kiiresti. Armuaeg on lõppemas. Me ei tohi hetkegi raisata! Ärgem magagem vahipostil. Ärgu keegi öelgu südames või näidaku teoga: Minu Issanda tulek viibib.” Kõlagu sõnum Kristuse peatsest tulemisest tõsise hoiatusena. Manitsegem kõikjal mehi ja naisi kahetsema ja põgenema tulevase viha eest. Manitsegem neid valmistuma viivitamatult, sest me ei tea, mis meie ees on. Rutaku jutlustajad ja lihtliikmed koguma küpsevat saaki. /.../ Issand tuleb pea ja meil tuleb olla valmis kohtuma Temaga rahus. Tehkem kõik, mis meie võimuses, et levitada valgust enda ümbruses elavaile. Ärgem olgem kurvameelsed vaid rõõmustagem ja pidage Jeesust oma silme ees. /.../ Oodakem Jeesust Kristust Tema ilmumisel! Kui imeline on Teda näha ja kuuluda Tema lunastatute hulka! Me oleme pidanud kaua ootama, aga meie usk ei tohi kustuda! Kui vaid näeksime Kuningat Tema ilus, oleksime igavesti õnnistatud. Sooviksin hüüda valjult: Olen koduteel!” Läheneme ajale, mil Kristus tuleb aus ja väes, et viia lunastatud igavesse kodusse. RH 14.07.1903