www.advent.ee	 Helsingi, Soome – seitsmenda päeva adventistide kogudus Soomes ja üle kogu maailma mõistab hukka ükskõik kelle seksuaalse kuritarvitamise, olenemata selle põhjustest ja toimumise ajast. Seetõttu oleme kohkunud ning kurvad, kuuldes Soome Seitsmenda Päeva Adventistide Koguduse ühest või enamast töölisest, kes on väidetavalt meie usalduse reetnud. Me ootame Soome Rahvusliku Juurdlusbüroo (NBI) uuringute tulemusi ning väljendame oma muret selle pärast, et selline olukord võis meie koguduses üldse tekkida. Oleme teinud jõupingutusi, et meie vaimulikkonda, kiriku juhtkonda, töötajaid ning õpetajaid informeerida, kuidas kuritarvitamist ära tunda ning kuhu ja kuidas sellest teatada; need jõupingutused ei vähene. Ning me teeme koostööd kõigi riiklikult tunnustatud instantsidega kõigil nõutud viisidel. Kõiki kiriku tähelepanu alla sattunud probleeme on seni uuritud – ning neid uuritakse ka tulevikus – mõlema osapoole juuresolekul ning kasutades asjakohaste ekspertide abi. Juhtumite puhul, kus on tekkinud ükskõik milliseid kahtlusi, oleme konsulteerinud (ja teeme seda ka edaspidi) erapooletute seadust esindavate organitega, et määratleda kohustus raporteerida juhtunust võimudele. Kuna laste heaolu ning nende kaitsmine on praegu sattunud avalikkuse tähelepanu alla, tahab ka Soome seitsmenda päeva adventistide kogudus nende teemade olulisust rõhutada. Koguduse seisukoht selles suhtes on pidevalt uuenenud. Viimase aasta jooksul on kirik Soomes jätkuvalt oma töölisi välja õpetanud, et vältida ja märgata laste kuritarvitamist. Tampere lastekaitsespetsialistide poolt soovitatud asutusest saadud juriidilise konsultatsiooni järgi on praegu meedias avaldatud juhtumite puhul süüdistuse esitamise tähtaeg möödunud. Erapooletu (meie koguduse liikmeskonda mittekuuluva) advokaadi soovituse kohaselt on antud juhtumid sedavõrd isiklikud, et nende teatamisel või avalikustamisel ilma seadusliku protsessita tekitataks ohvritele ainult lisavalu. Seega soovisime austada nende inimeste õigust privaatsusele, andes neile samas vabad käed teatamaks neist juhtumitest võimudele siis, kui nad soovivad. Meie parima teadmise ning usu kohaselt ei ohusta praegu ühtegi last ega noort meie koguduses kuritarvitamine, nii nagu see mõiste on defineeritud Soome Lastekaitseaktis, lõigus 40. On märkimisväärne, et seitsmenda päeva adventistid on ka varem sõna võtnud seksuaalse kuritarvitamise ja selle vältimise teemadel. Meie kui ülemaailmse liikumise ajalukku on jäädvustatud mitmed sõnavõtud ning aktsioonid eelpool mainitud teemadel. Adventistid kui usklikud kristlased on pühendunud Jumala käskude järgimisele ning meie Looja ja Päästja, Jeesuse Kristuse õpetuste elluviimisele. Läbi kogu Pühakirja räägitakse sellest, et me peame hoolt kandma nende eest, kes on usaldatud meie hoole alla ning et kõiki inimesi tuleb kohelda lugupidamise ning armastusega. 2001. aasta adventkoguduse juhtide kokkusaamisel otsustati, et igal aastal peaks üks iganädalastest teenistuskoosolekutest pühendatama seksuaalse kuritarvitamise ennetamisele. Viimane selline teenistus oli üle maailma 23. augustil 2003. Aastal 2000 võeti juhtkonna poolt vastu seisukoht, mis puudutas laste heaolu ning nende väärtustamist, see käsitles ka laste õigusi. 1995. aastal võeti Seitsmenda Päeva Adventistide Peakonverentsi istungil hääletusel vastu järgmine seisukoht: “Seitsmenda päeva adventistid peavad tähtsaks iga inimese väärikust ja väärtustavad iga isikut, ning mõistavad hukka kõik füüsilise, seksuaalse ja emotsionaalse kuritarvitamise vormid ning perevägivalla.” “Me tunnistame selle probleemi globaalset ulatust, selle tõsidust ja pikaajalist efekti kõigile neile inimestele, kes sellega on seotud. Me usume, et kristlased peavad reageerima kuritarvitamisele ning perevägivallale nii kiriku siseselt kui ka ühiskonnas. Me võtame tõsiselt teateid kuritarvitamisest ja vägivallast ning oleme antud probleemi ka rahvusvahelisel täiskogul arutamiseks esile tõstnud. Me usume, et jääda erapooletuks on sama, mis andeks anda, jäädvustada ning potentsiaalelt soodustada sellist käitumist.” Olles kindlad nendes põhimõtetes ning oma uskumustes, oleme valmis kaasa aitama kannatanute rehabiliteerimisele. Meie palved on kõikide osapooltega, kes muretsevad oma heaolu ning vaimse ja füüsilise taastumise pärast.