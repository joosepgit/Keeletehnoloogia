www.advent.ee	 Seitsmenda Päeva Adventistide kiriku juhid võtsid 9. oktoobril vastu uue evangelistliku initsiatiivi jõudmaks 1 miljardi koduni 2003 aasta lõpuks. “Külva 1 miljard” on adventkiriku maailma 12 divisjoni ühine projekt ning kirikujuhid kinnitavad, et selle teostamine nõuab kiriku kõigi väljundite koostööd. “Külva 1 miljard” eesmärgiks on levitada miljard spetsiaalset traktaati, kutsudes inimesi uurima Piiblit koos adventistist pastori või tavaliikmega või läbi kirjaliku piiblikursuse. Maailma kiriku president Jan Paulsen esitas selle initsiatiivi rahvusvahelisele kiriku juhtkonnale aastakoosolekul, öeldes, et selle “sisu on ehk suurem, kui me seda hetkel haarata suudame.” Ta meenutas kohalolijatele, et kirik on igal aastal kasvamas umbes 1 miljoni võrra, kuid et maailma elanikkond on kasvamas 130 miljoni võrra aastas. See võrdlus tekitab küsimuse. “Kuidas jõuab kirik kõigi nende inimesteni? Kas me ei jää mitte pidevalt kaugemale maha?” Vaatamata sellele keerulisele väljakutsele, kinnitas Paulsen, et Adventkirik jätkab misjonikesksust. “Jumala sooviks on, et inimesed, meie, oleksime tema tunnistajateks ka nendel viimastel päevadel,” ütles ta. Paulseni kohaselt saab selle projekti õnnestumise juures tähtsaimat rolli mängima koguduse liikmete innukus osalemiseks. “Nii paljud inimesed ütlevad, et nad tahavad olla kaasa haaratud. Kirik on sõltuv koguduseliikmete initsiatiivist, jõust, ressurssidest, et see töö lõpule viia. Me teeme seda koos – see on Kristuse viis.” Organiseerijad planeerivad jõuda selle projekti kaudu kuni kahe kolmandiku maailma elanikkonnani. Iga väike traktaat saab sisaldama infot kirjaliku piiblikursuse kohta ja iga unioon ning divisjon lisab ka oma piirkonna Piiblikooli aadressid, kust inimesed saaksid kirja teel Piiblit õppida. Oma koha leiab ka interneti lehekülje tutvustus, kus inimesed võivad erinevates keeltes käia Piiblit uurimas. Paulsen viitas varem sel aastal läbiviidud Signs ajakirja jagamisele, mille tulemusel 2 miljonist ajakirja saanuist 2% kontakteerusid, et Piiblit tundma õppida. Ta ütles, et kui “Külva 1 miljard” kaudu kasvõi pool protsenti sooviks Piiblit tundma õppida, teeks see koguarvuks 5 miljonit inimest. “Suurimaks väljakutseks siin on tegelikult koguduseliikmete ettevalmistamine, et nad oleksid tahtlikud sellega kaasa tulema,” ütles “Külva 1 miljard” peakoordinaator Michael Ryan. “Logistilises mõttes ei ole raskuskese mitte raha korjamisel ega ka mitte traktaatide levitamisel, vaid väga efektiivsete piiblikoolide organiseerimisel. Kui mõelda, et meie liikmeskond on hetkel vaid 13 miljonit, tähendab see meie ressursside täielikku ümberkavandamist. See on väljakutse!” Hetkel on tegutsemas mitmeid kirjaliku piiblikursuse koole üle maailma, kuid Ryani sõnul on eesmärgiks rajada üks selline igasse riiki.