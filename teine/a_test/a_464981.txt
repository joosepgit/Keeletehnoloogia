www.naisteleht.ee	 2. Mille sa viimati ostsid ja kui palju see maksis? Ostsin tütrele Karlssoni kostüümi juurde propelleriks rohelise tuulelille, see maksis vist 27 krooni. 3. Nimeta üks Eesti staar, keda sa veel ei tunne, aga tahaksid tundma õppida. Tasuks ehk tundma õppida kedagi, kellega oleks lõbus ja kes seda kohe ära ei rikuks. Alati on tore teada, milliseid nalju keegi teeb ja kuidas kõlab kellegi naer. Või näiteks juhtuda olukorda, kus tipp-prominent esinduslikus seltskonnas kuuleb siivutut anekdooti. Kuidas ta reageeriks – kas punastaks, itsitaks või ignoreeriks vahejuhtumit? 4. Mis on su lemmiklinn maailmas? New York – särav ja valmis kõiki omaks võtma. 5. Milliseid kosmeetika esmaabivahendeid kannad alati kaasas? Auto kindalaekas on mul tualettvesi, pakk salvrätikuid ja kätekreem – need sõidavad minuga kogu aeg kaasas. 6. Milline on su koduriietus? Eelistan kanda midagi, millega on hea ja mugav toimetada. Mulle meeldivad kleidid ja nööpidega retrostiilis kitlid. 7. Kui kaua kulub sul aega hommikustele iluprotseduuridele? Kui pidada iluprotseduurideks hommikuvõimlemist, vannitamist, kallistamist, tervislikult toitumist ja värskendavat jalutuskäiku koeraga metsas, siis ilusal rahulikul hommikul kulub selleks umbes kolm tundi. 8. Nimeta oma lemmikkoht või -tänav, kus mõnusa ilmaga jalutada. Mere ääres on Eestis väga tuuline ja merevesi külm, seepärast olen harjunud rohkem metsas ja rabas jalutama. Mulle meeldib seal iga ilmaga, kuulata seal, silmad kinni, igasuguseid naginaid, sahinaid ja linnulaulu. 9. Kui tihti teed maniküüri? Ikka üsna tihti. Klaverit ei saa ju pikkade küüntega mängida. Seepärast olen harjunud juba lapsest saati hoolikalt ja iga päev jälgima, et sõrmed oleksid puhtad, kaunid ning küüned viilitud. 10. Mis on sinu lemmiksöögikoht Tallinnas? Tallinnas on mitu söögikohta, mida külastan hea meelega. Lounge 8 näiteks.