www.bioneer.ee	 Täna toob Bioneer lugejateni mõned nipid, kuidas muuta enda igapäevased tarbimisharjumused säästlikumaks. Tehke ostunimekiri kaupade asukohast sõltuvalt. Suured kaubanduskeskused on ajaviitjad juba oma suuruse tõttu. Kui asute kodus ostunimekirja koostama, siis reastage kaubad nende asukohale vastavalt. Kui te teate, et leivalett asub piimaleti kõrval, aga šampooni leidmiseks peate minema üüratu poe teise otsa, siis milleks ennast vaevata – tehke kohe ajasäästlik nimekiri. Uurige ka madalamaid ja kõrgemaid riiuleid. Ebapopulaarsemate riiulite pealt võite leida vägagi hea hinna ja kvaliteedi suhtega kaupa. Vale riiul ei tähenda koheselt halba kaupa. Uurige pakendite täidetust. Küllap on igaüks mõnikord avastanud, et suures karbis pole sisu ollagi - hommikuhelbeid on sageli vaid poole karbi jagu ning ühesuurustel jogurtitopsidel võib märgatav kaaluerinevus olla. Valides toote, mis on õige suurusega pakendis, säästate te ka keskkonda, sest jätate üleliigse pakendi raiskamata.