www.advent.ee	 Need, kes pole langenud Saatana saagiks, peavad hoolikalt valvama teid, mis viivad hinge juurde. Nad peavad vältima ebapühasid mõtteid sisendavate asjade vaatamist, kuulamist ja lugemist.AA 518 Paljud tänapäeva populaarsed väljaanded on täis lugusid, mis annavad noortele teadmisi kurjusest ning juhivad neid hukatuse teele. Paljud, kes on aastatelt lapsed, on kurjuse tundmises täiskasvanud. Kurjust sisendab neile see, mida nad loevad.  Seadusetuse seemneid heidetakse laiale põllule. Pole siis ime, et lõigatakse kuritegusid.MH 444,445 Ilukirjanduse lugemine tekitab kurjust, mis hävitab vaimulikkuse ja varjutab Piibli pühaduse. See tekitab ebatervet elevust, ärgitab kujutlusvõimet, vähendab mõistuse teravust, võõrutab hinge palvest ning teeb selle edutuks vaimulike pingutuste puhul.MYP 272 Pange vastu kiusatusele ja ärge avage raamatut, mille sisu on kahtlase väärtusega. Saatana raamatutes on põrgulik võlu. See kätkeb endas jõudu, mis kisub maha lihtsa usu. Ära kunagi pea end küllalt tugevaks, et lugeda ilmalikke raamatuid – need sisaldavad maomürki.FE 93 Noored mehed ja naised! Lugege raamatuid, mis annavad teile tõelisi teadmisi ning millest on kasu kogu perele. Öelge kindlalt: “Ma ei kuluta hinnalist aega selleks, et lugeda seda, millest pole mulle kasu ning mis viib mind eemale teiste teenimisest.  Ma sulen oma silmad kõigele tühisele ja patusele.”7T 64 Mida enam ja mida hoolsamalt sa uurid Piiblit, seda enam ilu sa sealt leiad ja seda vähem tekib sul tahtmist lugeda kerglast kirjandust. Seo see hinnaline raamat oma südamega. Tema on su sõber ja teejuht.MYP 274