www.advent.ee	 Teadlased on leidnud üles tähelepanu ja kontsentratsioonivõimega seotud piirkonnad ajus, mida nikotiin stimuleerib. See selgitab nii seda, miks nikotiinist nii tugevasse sõltuvusse satutakse, kui ka seda, kuidas võiks ravida inimesi, kes kannatavad tähelepanuhäirete all, arvavad teadlased. On üldteada fakt, et nikotiin parandab inimese tähelepanuvõimet. See uuring oli esimene omataoliste seas, mis kasutas magnetresonantstomograafilist uuringut (MRI), et leida üles piirkonnad, mis on seotud nikotiini, tähelepanu ja kontsentratsioonivõimega. Suitsetajad ja mittesuitsetajad pandi tegema tähelepanu ja keskendumisvõimet nõudvaid ülesandeid ning samal ajal hinnati nende aju aktiivseid piirkondi. Kokku osales uuringus 15 suitsetajat ja 14 mittesuitsetajat. Suitsetajad läbisid testi kaks korda – esimesel korral oli nende käele kleebitud nikotiini sisaldav plaaster, teisel korral nikotiini mittesisaldav plaaster. Testi tulemused sooritati paremini, kui nad kandsid nikotiini sisaldavad plaastrid. Samuti oli nende ajus aktiveeritud rohkem piirkondi. Teisest küljest ei aidanud nikotiin lahendada kergemaid vaimseid ülesandeid. Selgus, et nikotiin parandab vaid raskemate ülesannete lahendamist. Teadlased arvavad, et kui leida nikotiini sarnane aine, mida ajju viia, siis on võimalik aidata inimesi, kes kannatavad tähelepanuhäire all. Kommentaar. Tubakasuitsus on nikotiin küll sõltuvust tekitavaks ühendiks, kuid ta ei kahjusta tervist niivõrd kui teised ühendid. Siiski – 3 paki sigarettide järjestikune suitsetamine on surmav. Tubakasuitsus on lisaks nikotiinile kokku umbes 4000 ühendit, millest 60-l on leitud vähkitekitav toime. Otseselt seostatakse suitsetamist mitmete vähiliikidega, sh kopsu- ja maovähi tekkega. Samuti suurendab suitsetamine vereringe- ja hingamiselundite krooniliste haiguste riski.