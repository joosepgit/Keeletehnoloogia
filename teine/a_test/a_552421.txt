www.advent.ee	 See artikkel heidab valgust rahvusvahelise ulatusega telejaama Three Angels Broadcasting Network – 3ABN (Kolme ingli kuulutuse televõrk) arengusse. 3ABN on olnud evangeeliumi levitamises kaabli, satelliidi ning tavatelevisiooni kaudu oma ala pioneeriks. “Liibüas Adventkirikut pole, kuid läbi 3ABNi kuulevad mitmed tõde Jumalast, nagu näiteks minu uskmatud sõbrad ning ka mina ise,” kirjutatakse ühes 3ABNile saadetud kirjas. Telekanal 3ABN saab iga päev E-maile ning kirju kogu maailmast, kus tänatakse Jumalat ning ka telejaama personali, kes võimaldavad miljonitel osa saada Jumala erilisest sõnumist, ulatudes pea igasse maailma nurka. 3ABN on oma sündimisest saadik läbi elanud tõsiseid katsumusi. Kui esialgu kaabeltelevisioonina toimiv 3ABN esmakordselt Lagunas, Filipiinidel avati, pandi see juba paari nädala pärast kinni. Üks koguduseliige aga palvetas selle pärast, korjas toetuskirjale 21 allkirja ning keelitas firmat taaskäivitama 3ABN. Viimased kaks ja pool aastat on saatjad ning kaks satelliiti edastanud 3ABNi signaali kõikjale Põhja-Ameerikas. Kolmas satelliit katab Kesk- ning Lõuna-Ameerika, samuti ka osa Euroopast. Järgmine hõlmab kogu Euroopa, Väike-Aasia ja Põhja-Aafrika. Ning viies satelliit saadab signaali Austraaliasse ning peaaegu kogu Aafrikasse ja Aasiasse. Kõige efektiivsem meetod kuulajaskonda kiirelt suurendada on televisiooni ning raadiojaamade rajamise kaudu. Omades satelliitühendust, vastuvõtjat (tüünerit) ning litsentsi, võib igaüks, omades televiisorit, vaadata 3ABNi 24 tundi ööpäevas, seitse päeva nädalas. Kaabeltelevisioonil on tavaliselt vähem vaatajaid, kui tavapärastel televisioonidel; aga ühendades 3ABN kaabeltelevisiooni võrku, võimaldab see jõuda suurema vaatajaskonnani ükskõik millal. Hetkel kannavad USA-s 3ABNi signaali edasi rohkem kui 300 kaabelsüsteemi ja vastavalt 183 kaabelsüsteemi mujal maailmas – seda 24 tundi ööpäevas, 7 päeva nädalas. Lisaks telejaamadele edastavad 19 raadiojaama ka 3ABNi raadiosaateid. Väljaspool USAd edastab 3ABNi saateid 4 raadiojaama. Veel üks meetod oma vaatajaskonna suurendamiseks on paigaldada satelliittaldrikud kodudesse ning asutustesse ümber kogu maailma. 3ABN on müünud üksi Põhja-Ameerikasse 25000 satelliittaldrikut. Järgmiseks vaid mõned näited sellest, millise ulatuse ning millist mõju on 3ABN oma tegevusega saavutanud: 1. Põhja-Ameerikas on koguduse liikmed koostöös 3ABNiga rajanud 110 telejaama, mis edastavad ööpäevaringselt 3ABNi saateid. 2. Manilas, Filipiinidel saadab võimas telejaam välja signaali, mida võib vaadata üle 20 miljoni inimese. Nigeerias alustab üks eratelekanal, kattes pool riigi territooriumist, 3ABNi saadete edastamist mitmeid tunde iga päev. Lisakanalite võimaldamisega tegeletakse. 3. Koguduse liige Ivor Cartmell Lõuna-Aafrikast, Charles Banji Sambiast ja Elisha Mugisa Ugandast on teinud kõvasti ületunde, paigaldades taldrikuid nii adventistide kui ka mitteadventistide kodudesse. Peaaegu kõik saated 3ABNis on Inglise keelsed ja kuigi neid, kes mõistavad Inglise keelt, on suhteliselt palju, on olemas ka suur osa maailmast, kes seda ei mõista. Sellepärast tegeletakse ka tõlkimisteenuse võimaldamisega, et kasvatada ka võõrkeelset kuulajaskonda. Varsti lisandub juba olemasolevatele veel TV ning raadiojaamu. Samuti on Adventistide suurimat TV kanalit võimalik vaadata ka internetist. Avatakse uusi kaabelühendusi ning paigaldatakse üha rohkem satelliittaldrikuid. Teie palved kõigi nende inimeste pärast, kes tegelevad Jumala töö edasiviimisega satelliitide vahendusel, on väga oodatud.