www.lapsemure.ee	 Keegi pole täiuslik. Nii ka mina. Muidugi on igal inimesel ka häid omadusi. Mul ka. Aga halvad omadused põhjustavad üha enam probleeme. 1. Kadedus. Olen kade tüüp. Mulle ei meeldi, kui minu asju laenatakse või kui keegi tahab minult töid maha kirjutada. Minu põhimõte - tee ise. Oleks siis, et ma ise ka seda põhimõtet järgiks. Aga ei. Ikka laenan vahel teistelt ka asju. Ikka küsin teiste käest, kuidas midagi teha. Ohh. Pigem mitte "kuidas teha", vaid "näita mis sinna lünka läheb". Ise saan ka aru, et olen igavesti kade tüüp. Aga kuidas ma ka ei prooviks, ei suuda ma end talitseda. 2. Sõna peale jäämine Olgu vaidlus või väike arutelu või mis iganes. Ma tahan, et mu sõna peale jääks. Ma ei lepi enda kaotusega. Jah, paljudel kordadel on mul tõesti õigus (olen klassis nelja-viieline, kui vaidlen kahe-kolmelisega, on tihti mul õigus). Aga kui ei ole... Ma proovin kuidagi end välja vabandada. Ma olen vihane, et valesti arvestasin. Ja viha enda vastu valan ma teiste peal välja. Pärast järgi mõeldes kahetsen. Mingi tühise asja pärast pole vaja sõpradega tülli minna. Aga iseloomu pole kerge muuta... 3. Laiskus Igas inimeses on laiskusepisik. Minu laiskusepisik on aina suuremaks läinud. Varem olid mul kõik viied. Kuni neljanda klassini (kaasa arvatud) sain kiituskirja. Aga mis on nüüd juhtunud? Juba teist aastat järjest on mul kituskiri läinud... 5. klassis matemaatika pärast. EI osanud enam. See aasta on matemaatika ja saksa keel neljad. Kusjuures matemaatikas suutsin ma kaks veerandit järjest viite hoida (2. ja 3. veerand). Esimsel veerandil ma ei tea mis viga oli. Aga sel veerandil õpetaja ka imestab, et mis minuga lahti on. Kevadväsimus? Ehk tõesti. Aga ma peaks endast võitu saama ja kodutööd ikka ära tegema. Siin on süüdi ehk ka osa, mida ma ei oska. Alati olen tunnis asjast aru saanud. Nüüd ei saa enam mõhkugi aru. Ja aeglasemalt teen ülesandeid. Kuigi põhjalikumalt, nagu õpetaja käsib. Imelik on aga see, et varem, kui ma tegin kiiremini ja mitte nii põhjalikult, tulid paremad tulemused, kui nüüd, kus ma teen aeglasemalt ja põhjalikumalt. Imelik maailm... Ja kui ma tundides aru ei saa, tuleb jälle eelmine omadus, mille nimetasin, esile. Ei oska lahendada... Ei proovi ka enam. Olen vihane enda peale. Ma saan aru, et olen laisk ja pean end kokku võtma. Aga õhtuti on sada muud tegevust. Ei oma tahtejõudu. 4. Ülbus Selles on mõjutanud mind minu nii-öelda sõbrad. Mu "sõbrad" on alati sellised ülbed olnud. Teisi sõimanud. Ropendanud. Aga mina? Oh, ma mäletan 1.-2. klassi. Olin kui vaikne hiireke. Tõsi küll - mul polnud siis eriti sõpru. 3. klassis hakkasin osadega rohkem suhtlema. Nendega suheldes ma muutusin. Nad ise ütlesid, et pean julgem olema. Ja nüüd, kui ma seda olen ja enda sõimajatele vastu käratan midagi, on kohe häda lahti, et olen ülbe. Oojaa, olengi. Ma olen nii ülbe ja paha, sest selle asemel, et teisi aidata, ma keskendun tööle. Välja arvatud sel juhul, kui ma ei oska... Siis ma lebotan niisama ja olen pahane. Ja nüüd, kus ma saan klassis ühe inimesega väga hästi läbi ja temaga tundides nalja saan, on minu erinevatel pinginaabritel kohe häda. Küll ma laterdan liiga palju, küll ei viitsi ma aidata, küll ma olen nõme jms. Ahah. Aga mina pidin küll taluma seda, kui mu üks pinginaaber nii-öelda ülejäänud klassi tüdrukutega (st. beibedega) kokku sulandus. Ja siis laterdas nagu segane. Vahel kolis koguni minu kõrvalt minema. Aga ma ei pidanud ju teiste ülbusest rääkima. Ma pidin ju enda ülbusest rääkima. Phh.. 5. Tõrjumine Vahel ma ei taha osadega koos olla. Tihti enda vanade "sõpradega". Juba seletasin, miks. Olen ühe inimesega väga hästi läbi saama hakanud. Temaga saab alati nalja. Neist asjadest, mis me teeme, lugeda polegi nii naljakas. Aga muidu on küll lahe. Näiteks kooli trepi peal päevitada ja karta "kurjapuurikat". Joosat bussi peale, nii, et ühel meist läheb kotisang katki, teisel tuleb kotilukk lahti ja asjad kukuvad maha. Loopida jalanõusid trepist alla. Mõelda saiakestele, prügile, asjadele ja koolitöötajatele nimesid (nt. Awwarriimees). Oo jaa. Muidu ei viitsiks ma üldse enam koolis käia. Aga vot selle inimesega saab koolis nalja. Seega suhtlen temaga rohkem. Seevastu teistega ei saa nalja. Pole kuigi huvitav minna kellegagi kaasa alla peeglite juurde vaatama, kuidas keegi soengut sätib. Või minna puhvetijärjekorda kaasa, endal raha kaasas olemata. Ja taluda puhvetis tõukimist ja sõimamist. Või siis niisama sõimamist taluda. Nimelt mu "sõbrad" sõimavad iga asja peale. Kas seda just sõimamiseks saab nimetada, aga kui ma näitan mingi mehe peale ja ütlen "Awwarriimees" ei pea ju kohe vastama näiteks "Si*apea oled". Või peab? Ma saana ru, et olen segane vms. Normaalsed inimesed tõesti ei pane saiakestele nimesid. Aga saage aru - ma tahan, et mu nooruse oleks huvitav! Ma võin ju proovida teistega koos olla, aga nad ei saa kunagi minu naljadest aru. Vabandust väga, aga pooli inimesi (ja asju), millest ma enda ühe klassiõega räägin, ei tea teised üldse. Kui ma ütlen "Awwarriimehe sõbranna" saab ainult üks inimene aru, kellest ma räägin. Ja jumal hoidku, ma ei jõua ju koguaeg seletada, kes on kes. No näed - jälle üritan end välja vabandada. Tahtsin seletada, kuidas ma tõrjun, aga vabandan end hoopis välja. Täiesti minu moodi. Aga ma oleks väga õnnelik, kui te mind õpetaks... Ütleks, kuidas ma saaksin oma halbu omadusi vähemalt parandada. Väga tahaks seda teha. mul on umbes sama harjumus, nagu sinul, Näuff, 2.punkt. mul on nii, et ma PEAN kohe oma arvamuse (olgugi, et see on teistega võrreldes erinev) välja ütlema. noh, kas või näiteks matemaatikas: kui näiteks mingil tehtel vms. on minul ja sõbrannal erinevad vastused, hakkan õigustama, et aga mina tegin nii ja nii ja et sul on valesti. siis kui ongi kellelgi teisel õigus, jään vaikseks. viimasel ajal olen proovinud nii, et ei ütlegi oma arvamust. mul on selline asi, et ma pean kindlasti uhkustama või hooplema, et mul oli ju õigus. mõtlen siis mõttes, et "hahahaaa, näed oligi vale vastus, mina arvasin õigesti" vms. et nagu avalikult ei hakkagi rääkima enda arvamusest. aga kui vaja, teen seda ka. ok, ma loodan, et ma sain, Näuff, sinu harjumusest ikka õigesti aru, ja et keegi minu jutust ka midagi aru sai. Kes on foorumil