www.naisteleht.ee	 Nipid savitajatele Ehete küpsetamisaluseks sobivad hästi keraamilised plaadid. Näiteks needsamad, mis vannitoa remondist üle jäid. Vormimisel ja silumisel on suureks abiks metallist sukavarras, mis töö käigus peos soojeneb ja voolimise lihtsamaks muudab. Kui sa ei taha siledale pinnale näpujälgi jätta, pane kätte kummikindad. Muidu võid rahulikult paljakäsi tegutseda, sest savi on nahale täiesti kahjutu. Jälgi kindlasti ohutusnõudeid! Aita lastel ehteid küpsetada, sest kuumutamisel eralduvad savist mürgised gaasid. Selsamal põhjusel ära mingil juhul küpseta õunakooki ja ehteid üheskoos, samuti ära pane kooki ahju vahetult pärast ehtetegu. Kui valmistad mitu asjakest, sega enne, kui voolima hakkad, sobivat värvi savi vajalikus koguses valmis. Hiljem on täpselt sama värvi raske saavutada. Kuidas veeretada kaks täpselt ühesuurust mummukest? Lõika vormiga mõlema helme jaoks täpselt ühesugune kogus savi.