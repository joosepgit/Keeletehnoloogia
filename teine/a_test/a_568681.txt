www.naisteleht.ee	 Kolmas nädal Tunne on umbes sama nagu teisel nädalal. Endiselt joon umbes kolm liitrit vett päevas. Ma ei tee seda teadlikult, lihtsalt janu on. Energiat on rohkem ja mulle tundub, et igapäevased stressiolukorrad ei kõiguta mind niipalju kui varem. Kokkuvõtteks Kolme nädalaga kaotasin kaalust ainult ühe kilo, aga salenemine polnudki mu eesmärk. Samas tselluliidised piirkonnad on silmaga nähtavalt siledamad ja kintsu ümbermõõdust on haihtunud suisa kaks sentimeetrit. Seega soovitan kuuri ajal kindlasti kuivharjamist teha! Joogi maitse mulle sel määral vastu ei hakanud, et mälestuski sellest südame pahaks ajaks. Vastupidi, ma usun, et võtan kuu-poolteise pärast ehk aastaaegade vahetumise paiku sama kuuri veel kord ette. Signe Lahtein, Merle Luik Apteeker: Olge selliste toodetega ettevaatlikud! Farmatseut Gerli Vaino sõnul on organismi puhastavatest preparaatidest kasu ainult siis, kui nende tarvitamisega kaasneb teadlik toitumine, piisav veejoomine ja kehaline koormus. Tselluliidist vabaneda soovijad peaksid kuuri ajal kindlasti ka keha kuivharjama, siis võib tulemus olla tõepoolest päris hea. Reeglina sisaldavad detox-tooted komponente, mis ergutavad ainevahetust ja soodustavad vee väljutamist – selle tulemusena vabaneb keha sinna kogunenud jääkainetest. Vaino paneb kõigile südamele, et taolisi tooteid tarvitades peetaks punktipealt kinni pakendile märgitud maksimaalsest kasutusajast, mis enamasti on paar nädalat kuni kuu. Liiale ei tohi minna ning liiga ei tohi endale teha. «Kellel on kroonilisi terviseprobleeme, peaksid ka käsimüügiravimite puhul enne oma arstiga rääkima. Kindlasti ei tohiks puhastavaid preparaate kasutada rasedad ja imetavad emad,» rõhutab Vaino.