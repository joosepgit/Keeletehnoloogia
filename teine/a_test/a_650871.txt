www.advent.ee	 Psalmist ütles: Taevad jutustavad Jumala au” (Ps 19:2). Üks au” paremaid definitsioone on iseloomu esitus. Psalmist ütleb meile, et universum peegeldab Jumala iseloomu kõiges, mis Ta on loonud. Aga Ilmutusraamatu autor räägib veidi teistsuguse loo. Saatan on andnud endast parima, et tuhmistada Jumala kuju, mille Looja oma loodusse pani. Patt on marrastanud ja lõhestanud maa ja see peegeldab Jumala au vaid häguselt. Seega ei tohiks meile üllatuseks olla, et selle maailma teaduse avastused ei pruugi olla täielikus kooskõlas Pühakirja aruandega. Tõendeid on rikutud. Aga kas universumi olukord laiemalt ei peaks olema erinev? Lõppude lõpuks võiks arvata, et patu märatsemine piirdub peami-selt maaga. Kas laiem universum ei ole Jumala käes? Teine laulja avaldab eriarvamust: Muiste sa panid maale aluse ja taevas on sinu kätetöö. Need hävivad, aga sina püsid; nad kõik kuluvad na-gu kuub; sa vahetad neid nagu riideid ja need muutuvad” (Ps 102:26, 27). Teadus kinnitab, et universumi täiuslikkus” on parimal juhul väga erinev sellest, mida meie võiksime oodata. Kuu pinda täida-vad kraatrid, päikese pinnal on plekid ja planetaarsetel satelliitidel on võimsad vulkaanid, mis muudavad nende maastikku hävitaval kombel. Tähed läbivad elutsükli, mille käigus nad formuleeruvad, põle-tavad läbi tohutul hulgal kütust, plahvatavad ja siis kahanevad külmadeks elututeks sfäärideks. Mustad augud imevad endasse ja hävitavad kõik, mis nende lähedale satub. Galaktikad põrkavad kokku ja heidavad prahti siia-sinna. Näib, et ka taevastes ei näe me mitte ainult Jumala kätt, vaid ka lohe, vana mao, Saatana saba. Kindlaim tee Jumala rahva jaoks on jääda ühendusse Tema Sõ-naga. Meie silmad ja kõrvad petavad meid. Pühakirja sõnad aga juhivad meid Vaimu valgusesse, annavad pildi Jumalast, kes pa-randab vead, mis on patust kahjustatud maailmas vältimatud. Issand, minu eesmärk on otsida Sind kõiges, mida ma täna teen. Ma tahan olla avatud Sinu juhtimisele uurimises ja kogemustes, aga aita mul parandada seda arusaamist oma Sõna abil.