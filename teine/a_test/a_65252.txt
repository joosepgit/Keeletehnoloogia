www.advent.ee	 Riia Seitsmenda Päeva Adventistide Koguduse Uniooni keskuses toimusid 4-6 juunini istungid, millest võtsid osa 60 delegaati kolmest Balti riigist, et valida uus Seitsmenda Päeva Adventistide Balti Uniooni president ning juhtkond. Adventkiriku ametlikeks esindajateks Trans-Euroopa Divisjonist (TED) olid TEDi president Dr Bertil Wiklander (koosoleku juhataja) ja Orville Woolford, haridusosakonna juhataja. Istungi motoks oli Aktiivne oma usu tunnistamises” (Active in Sharing our Faith). Administratsioon ja osakondade juhid oma kokkuvõtetes viimase viie aasta tegemistest esitasid aruande, kus tuuakse välja, et ristiti 1245 inimest, loodi 9 uut kogudust ja 140 väikest gruppi ning et misjonitööga tegeleb täiendavalt 1400 koguduse lihtliiget. See aruanne loob eeldused, et sellest Unioonist võib tulevikus head kasvu oodata,” kommenteeris Woolford. Kümnis on suurenenud tunduvalt ning uniooni finantsolukord on tänu heale juhtimisele ilusas tasakaalus. Suuri edusamme on tehtud pastorite koolitamise alal, seda suuresti tänu Newbold kolledi kaugõppe programmile (Newbold College extension programme - PEP). Istung, mille vaimsus oli väga hea, valis tagasi oma ametikohtadele järgmised isikud: Valdis Zilgalvis, Balti Uniooni president, Andrijs Arins, sekretär ja Zigurds Laudurgs, laekur. Tehti ka mõningaid muudatusi põhikirja, et viia riiklikud regulatsioonid vastavusse põhikirjaga ning arvestati ka komitee poolt delegatsioonile tehtud mitmeid huvitavaid ettepanekuid. Orville Woolford, kes rääkis reedeõhtusel koosolekul teemal meie roll kui Kristuse suursaadikud”, ütles: On inspireeriv kuulda, et delegaagid tunnevad soovi istungi moto ajel liikuda edasi, et saada vaatlejatest Kristuse tunnistajateks”. See töökoosolek”, ütles Wiklander, on kinnitus sellest, et kirik Balti Unioonis, praegust juhtkonda usaldades, on väga aktiivne hingede võitmises Kristusele. Mitmel moel tundub sõna ühendamine” olevat igati ajakohane kirjeldamaks praegust kogudust. See rakendub mitmes vallas, nagu koguduse kasvamises, finantsjuhtimise kvaliteedi tõusmises ning pastorite hariduslikus arengus läbi PEPi. Ma olen igati seda koosviibimist nautinud ning selle läbi õnnistatud. Jumal on oma kogudust õnnistanud ning ta teeb seda ka edaspidi.”