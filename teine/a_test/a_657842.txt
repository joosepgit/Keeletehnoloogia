www.naisteleht.ee	 Päevane annus on vähemalt kuus tassi teed, lisaks võib juua nõrgalt gaseeritud mineraalvett. Teepaastukuur on kõige mõjusam siis, kui see kestab vähemalt seitse päeva. Ühe-kahepäevastel paastudel on üpris pinnapealne mõju, kuid neidki võib pidada oma käel üksnes tingimusel, et seda tehakse korrapäraselt. Kõige parem on paastuda ühel-kahel kindlal nädalapäeval. Tööinimestele sobivad selleks hästi nädalalõpud, ühepäevaseks paastuks näiteks esmaspäev. Korrapärased lühiajalised paastukuurid vähendavad haigestumisriski ja korrastavad ainevahetust, neist on abi ka ülekaalulisuse ja ägeda mao- ning soolteinfektsiooni korral. Lühipaastu ajal saab organism keskenduda võitlusele haigusega. Siiski üle kolme päeva ei tohi omapäi paastuda ja see on lubatud vaid siis, kui haigus ei kulge kõrge palavikuga. Nakkushaiguste korral sobivad lühipaastuks eriti hästi pärnaõie- ja leedripuuõietee. Kõige kasulikum on juua teesegusid. Neid võib ise segada või valmisseguna apteegist osta. Külmetununa paastudes tuleks lisaks teele juua ohtralt C-vitamiinirikkaid mahlu (apelsinimahl, astelpajumahl jne). Eriti kasulik on värskelt pressitud mahl. C-vitamiin tugevdab organismi üldist vastupanuvõimet. Tee ise ürditee Võta 0,5–1 tl kuivatatud ja purustatud ravimtaimeürti, vala üle klaasi peaaegu keeva veega. Lase tõmmata 5–20 minutit, kurna. Tõmbamisaeg on iga taime puhul erinev. Seepärast uuri pakendilt tarvitamisjuhendist või kuula asjatundjate soovitusi, et vältida tee muutumist mõruks ning ebasoovitavate parkainete eraldumist. Ürditeed võib täiskasvanu juua 1–1,5 liitrit ööpäevas. Üleüldiselt on soovitatav juua ürditeed söögiaegade vahel. Ühe ja sama tee tarvitamist peaks siiski piirama paari nädalaga, seejärel tuleks teha vaheaeg või juua mõnd teist ravimtaimeteed. Pikaajaline ühe ja sama taimetee tarvitamine kurnab organismi liigselt. Allikas: «Traditsiooniline eesti taimetee» Valik paastuteesid Paastutee nr 1 4 spl tammekoort 4 spl kummelit 3 spl melissi 2 spl piparmünti 2 spl aed-liivateed Võta klaasi vee kohta 2 tl teesegu. Vala keev vesi teesegule ja lase tõmmata vähemalt 15 minutit. Joo soojalt ja suhkruta. Paastutee nr 2 2 spl kummelit 2 spl melissi 2 spl tilliseemneid 1 spl tammekoort 1 spl piparmünti 1 spl aed-liivateed 4 spl leedripuu õisi 3 spl kibuvitsamarju 1 spl kummelit 1 spl aed-liivateed 1 spl salveid Võta klaasi kohta teelusikatäis segu. Vala peale keev vesi ja lase tõmmata 10 minutit. Tee kibekat maitset võib leevendada veidikese meega.