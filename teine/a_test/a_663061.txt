www.advent.ee	 Juba poisikese tegudest tuntakse, kas ta loomus on puhas ja õige! Õp 20,11 Parem kui ükski varandus, mida sa oma lastele saad anda, on terve keha, mõistlik meel ja üllas iseloom.MH 366 Lapsepõlves õpitud tarkused ja kujunenud harjumused mõjutavad iseloomu ja elukäiku enam kui hilisematel aastatel saadud juhised ja õpetamine.MH 380 Jumal ei hoia tagasi ütegi vajalikku õnnistust, mis aitaks kujundada lapse iseloomu taevase Eeskuju, Jeesuse järgi.YIAug.23,1894 Jeesuse kehalist, aga ka vaimulikku olukorda väljendavad sõnad: “Aga lapsuke kasvas ja sai tugevaks vaimus.” Lk 1,80 Lapsepõlves ja nooruses tuleks tähelepanu pöörata ka kehalisele arendamisele. Vanemad peaksid õpetama oma lastele õigeid harjumusi söömises, joomises, riietumises ning võimlemises – nii pannakse alus heale tervisele hilisemas elus.  See annab lastele ja noortele hea pagasi, nii et koos õige usutreeninguga saavad nad “tugevaks vaimus” nagu Kristus.CG 187 Õpetage noori ja lapsi nii, et nad valiksid endile kuningliku rüü, mida kantakse taevases hiilguses ja mis on “hiilgav ja puhas lõuend” (Ilm 19,8), mida kannavad ka kõik pühad maa peal. Seda rüüd, Kristuse iseloomu, pakutakse tasuta igale inimhingele. Kuid kõik, kes saavad selle, peavad seda kandma juba maa peal. Õpetage lastele, et kui nad avavad oma meeled puhastele, armastavatele mõtetele, teevad armastustegusid ja abistavad teisi, riietuvad nad Tema kauni iseloomurüüga. See varustus teeb nad kauniks ja armastatuks siin ning on hiljem nende sissepääsu tagatis Kuninga paleesse. Tema on tõotanud: “Nad peavad minuga käima valgeis riideis, sest nad on seda väärt.” Ilm 3,4Ed.249