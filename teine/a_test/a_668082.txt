www.advent.ee	 Tema ütles neile: «Miks te olete nõnda arad, te nõdrausulised?» Mt 6:26 Jeesuse õpetuse aluseks on enesest loobumine (Ajastute igatsus, lk. 523). Enne, kui inimene ei ole iseendast loobunud, ei suuda ta mõista, kuidas võib sõnakuulelikkus ja võit tulla iseenesest. Seepärast ehk ongi meil nii palju segadust küsimuse ümber, kas kuulekus on loomulik või on see tahtliku pingutuse tulemus. Inimene, kes väidab tungivalt, et kuulekus on tahtliku pingutuse tulem, ei ole endast loobunud. Kuid see, kes on endast loobunud ja mõistab, et tema ise ei suuda oma jõust midagi teha, hakkab kogema loomulikku ja iseeneslikku kuulekust. Ning kui enesest loobumine on Kristuse õpetuse aluseks, siis asetab see sõnakuulelikkuse meie prioriteetide pingereas üsna kõrgele. Kui jüngrid olid paadiga merel uppumisohus, siis nad ei hüüdnud: Jumal, aita meid!” vaid: “Issand, päästa meid!” Inimene, kes vaatab taeva poole ja ütleb: Jumal, ma vajaksin abi” näitab sellega, et tema enesest loobumises jääb millestki puudu. Kui ma ütlen sulle, et tule mulle appi muru niitma ning sina, olles parasjagu heas tujus, nõustudki läbi astuma, siis missugused on sinu ootused? Kas sa ootad, et ma annan sulle muruniiduki, näitan kätte, kus muru on ja lähen ise hoopis võrkkiike lesima? Mida me mõtleme sõna aitama all? Me mõistame selle all seda, et teeme midagi koos. Sina teed osa ja mina teen osa. Või kui päris täpne olla, siis sõna aitama tähendab seda, et abipaluja teeb suurema osa ja teine, kes on “aitaja”, lihtsalt lisab omalt poolt midagi juurde. Kui inimene on parasjagu vetevoogudesse vajumas, siis ta ei ütle pelgalt: Jumal, aita mind!“ Selle asemel hüüab ta: Jumal, päästa mind!“ Mida see tähendab? See tähendab, et Jumalal tuleb teha kõik ja mitte vaid osa. Peetrus hüüdis uppumisohus: “Issand, päästa mind!” Mt 13:45-46 rääkis Jeesus kallihinnalisest pärlist. Ta ütles, et selle saamiseks pead ära müüma kõik, mis sul on. Lk 14:33 ütleb Ta, et me ei saa olla Tema jüngrid, kui me ei loobu kõigest, mis meil on – selle hinnaks on kõik, mida me üldse omame. Ning läbi evangeeliumi räägib Jeesus ristist – meie ristist – milleks on surm. Me peame surema, peame loobuma iseendast, ning alles siis suudame mõista, mida tähendavad pühitsus, sõnakuulelikkus ja võit.