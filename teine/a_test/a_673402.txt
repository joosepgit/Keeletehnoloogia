www.advent.ee	 Paulus kutsuti täitma Jumala erilist ülesannet. Paulus nägi inimkonna suurt puudust ja Jumal näitas talle, mida selle vajaduse rahuldamiseks teha saab. Vend Koni tundis kaasinimeste pärast muret. Ta oli palju aastaid Lõuna-Aafrikas, Johannesburgi lähedal asuvas kaevanduses töötanud. Ta kaotas traagilises kaevandusõnnetuses jala ning pidi nüüd kehvasti sobiva kunstjala tõttu lonkama. Kuigi kõndimisest sai seejärel piinarikas katsumus, hakkas vend Koni kirjandusevangelistiks, kelle ainsaks meetodiks tõeraamatuid kohale viia oli jala või ühistranspordi abil. Jala kaotamise tõttu ei saanud Koni enam kaevanduses töötada. Ta läks tööle Sowetosse, Johannesburgi äärelinna. Seal leidis ta Issanda ja võttis vastu kolme ingli kuulutuse. Ta tundis inimeste pärast koormat oma hingel ja ta saadeti kirjastusjuhi, pastor J. Lephatse juurde. Peagi taris vend Koni raamatuid tagasi sinnasamasse kaevandustesse, kus enne töötas. Kirjandusevangelistina oli ta aga hoopis teine mees, võrreldes karmi kaevuriga, kes kunagi neist valvuritega väravaist läbi astus. Kaevanduse valvurid olid järsud ja rohmakad mehed ilma erilise hariduseta. Koni tahtis jagada nendega vabadust, mille Jeesuses leidis. Nende meelest oli see naljakas ning nad kiusasid Konit raamatuid laiali loopides ning teda ringi tõugates. Muidugi polnud see neile eriti keeruline, eriti kuna vend Konil oli nüüd kunstjalg ja ta polnud enam nii kiire kui varemalt. Enne lõpetamist peksid nad teda halastamatult. Ta nägu oli nii paistes, et tal oli raske silmalaugude vahelt midagi näha. Imekombel leidis ta tee tagasi pastor Lephatse maja juurde Lowetos. Pastor Lephatse helistas mulle ja jutustas juhtunust. Laskusin põlvedele ja palvetasin, et Jumal seda siirast kristlast aitaks ja ei laseks tal usku kaotada ega julgusetuks muutuda. Kartsin, et ta võib üsna uue kristlasena arvata, et Jumal on ta maha jätnud. Kui vend Koni aga terveks sai, muretses ta uue komplekti raamatuid ja läks tagasi sellesse samasse kaevandusse, kus ta läbi peksti! Tal oli oma teenistusest taevane nägemus. Pärast esimest aastat raamatute esitlemist tõi vend Koni ristimisele viis inimest ning igal järgmisel aastal aina rohkem. Ta sai paberitega töötajaks. Tal oli rohkem põhjusi, miks MITTE Issanda tööd teha kui enamikel meist, kuid ta kuulis Jumala kutset ja vastas sellele. Tõepoolest, ta ei "olnud sõnakuulmatu taevase nägemuse vastu". Tegelikult on see Jumala kutse definitsioon: a) näha vajadust ja b) teada, et Jumala armu läbi saad Sa seda vajadust täita. Jumala eriline sulane Ellen G. White on kirjandusevangelisti kutse kohta selgelt nõu andnud: "Raamatututvustajaid peaks motiveerima tõsiasi, et Jumal soovib, et nad just seda tööd teeksid" (Ellen G. White, "Kolportööritöö", lk 6).