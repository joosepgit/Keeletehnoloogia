www.advent.ee	 Aaronile ja Mirjamile ei meeldinud Moosese abielu.  Nad arvasid, et Mooses peab ennast neist kõrgemaks ja neil tuleb alati olla teisejärgulisel kohal. Just selliseid tundeid soovis Saatan neis esile kutsuda. Tema liini pidi mindi edasi töös, mida ta oli alustanud taevas.  Saatan ei suutnud puudutada “pead”, st arutlusvõimet, vaimset nägemist; kuid ta suutis korraldada nii, et välispidine pilk näis nägevat asju tema salakavalate plaanide kohaselt.  Aaron ja Mirjam leidsid ühise keele ning väitsid: “Kas Issand räägib ainult Moosese läbi? Eks ta räägi ka meie läbi?” Pange tähele järgnevaid sõnu: “Ja Issand kuulis seda.” Issand kuuleb paljutki sellest, mida inimesed ütlevad, ning mõistab, et salajas lausutud sõnadest saavad alguse aktiivsed teod. Juhul, kui inimesed suudaksid alati mõelda, et on Tunnistaja, kes kuuleb kõiki sõnu, isegi salajasimates kambrites lausutuid, oleks vähem eraviisilises suhtlemises üle huulte tulevaid sõnu, mis mür- gitavad teiste meeli suure petja sepitsetud oletuste ja plaanidega. Oli Keegi, kes võis Moosest süüdistusest vabastada. Kuulake Tema tunnistust, mis on kandunud meie ajani ja tõendab, et Jumala mõtted ei ühildu pühitsemata inimeste mõtetega: “Aga mees, Mooses, oli väga alandlik, alandlikum kõigist inimestest maa peal.  Siis Issand astus alla pilvesambas, seisis telgi uksel ning kutsus Aaronit ja Mirjamit ja mõlemad läksid. Kuna Aaronit ja Mirjamit austati töös kaasosalemisega, pidasid nad ennast Moosesega võrdseks ning olidki seda suurelt osalt. Nad tundsid, et neid tuleks selle töö eest tunnustada ning Mooses ei tohiks kogu au endale saada. Mõelgu igaüks, kellele Jumal on andnud mingi ameti, et tal tuleb toetuda täielikult Jumalale. – Kiri 7, 1894.