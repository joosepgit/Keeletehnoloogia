www.advent.ee	 Saabub aeg, mil meie maal (Ühendriikides) tallatakse lausa hämmastaval viisil Jumala seadus jalge alla. Riigijuhid sätestavad pühapäevaseaduse ja siis satub Jumala rahvas suurtesse raskustesse ja ohtu. Kui meie rahva seadustandvad organid võtavad vastu seaduse, mis seob inimeste südametunnistuse ja tühistab usuvabaduse, sundides neid pidama puhkepäevana pühapäeva, hakatakse seitsmenda päeva hingamispäeva pidajaid taga kiusama. Meie maal tehakse tühjaks Jumala käsk, selle eesmärk ja mõte. RH 18.12.1888 Maa, mille Jumal andis oma rahvale põgenemispaigaks, et see võiks Teda vastavalt südametunnistusele teenida; maa, mida Kõigeväelise kilp on kõik need aastad kaitsnud; maa, mida Jumal on soosinud, tehes selle puhta Kristuse usu varjupaigaks – kui see maa oma seadusandlusega lõpuks protestantismi põhimõtted hülgab, tunnustades Rooma langenud kirikut ja Jumala käsu moonutamist, teeb Saatan oma viimast suurt tööd. Protestandid toetavad paavstlikku kirikut kogu väe ja mõjuvõimuga. Kinnitades vale-hingamispäeva riikliku seadusega, lisavad nad Rooma eksiõpetustele elujõudu ja lasevad selle türannial ja vaenuihal jälle ärgata. Kuid siis tegutseb ka Jumal võimsalt oma tõde kinnitades. Prohvet ütleb: Ma nägin teist inglit taevast maha tulevat, ja temal oli suur meelevald, ja ilmamaa läks valgeks tema auhiilgusest! Ja tema hüüdis võimsa häälega ning ütles: Langenud, langenud on suur linn Baabülon /.../” Ja mina kuulsin teist häält taevast ütlevat: Minge välja temast, minu rahvas, et te ei saaks tema pattude osaliseks, ja et teid ei tapaks tema nuhtlused! Sest tema patud on ulatunud taevani ja Jumal on tuletanud meelde tema ülekohtused teod.” (Ilm 18, 1.2.4.5). Millal ulatuvad tema patud taevani? Siis, kui Jumala käsk tehakse tühjaks seadusetähe abil. Siis on Jumala rahval teha viimane töö: talle määratud tunnil näidata, kes on taeva ja maa Valitseja! Samal ajal kui Saatan oma alluvaid juhib, saadab Jumal oma rahvale valgust ja väge, et tõe sõnum saaks laiali viidud kogu maailmas.