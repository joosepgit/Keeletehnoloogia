www.advent.ee	 Ma nägin teist võimsat inglit maha tulevat taevast, riietatud pilve, ning tema pea kohal oli vikerkaar ning ta palged olid nagu päike ning ta jalad nagu tulesambad...” (Ilm 10:1) Minu jaoks on Ilmutusraamatu 10. ja 11. peatükki raske mõis-ta, nagu ka tervet seda raamatut. Seitsmendat pasunat (Ilm 11:15–18) eraldab kuuenda pasuna õudustest (Ilm 9:13–21) pikk vahe. Sellel osal on teistsugune iseloom kui pasunanägemusel üldiselt. Kohutavate kohtuotsuste, looduskatastroofide ja õelate saatuse asemel leiame prohvetikuulutuse, mis jutustab Jumala rahva kogemustest. Kas Ilm 10. ja 11. vahepala on pasunatega seotud või pole need kaks nägemust omavahel kuidagi seotud? Me saame sellele küsi-musele kindlusega vastata. Ehk mäletad, et Ilm 8:13 rääkis kolmest hädast, mis juhtuvad kolme viimase pasuna ajal. Siis, Ilm 9:12 on kirjas: Esimene häda on möödas, ennäe, pärast seda tuleb veel kaks häda.” Esimene häda on seega selgelt viies pasun (s 1–11) ja teine häda algab selgelt kuuenda pasunaga (s 13). Aga millal teine häda lõpeb? Ilm 11:14 öeldakse: Teine häda on läinud, ennäe, kolmas häda tuleb varsti!” Teise häda (kuuenda pasuna) lõppemine ei toimu mitte Ilm 9:21, vaid pigem Ilm 11:14. See tähendab, et Ilm 10. ja 11. ei ole kuuendast pasunast eraldi. Ilm 10. ja 11. ptk tegelevad samade sündmustega, millega 9. ptk, aga teisest perspektiivist. Ka see on pitseerimise aeg (Ilm 7:1–4) ja Harmagedooni lahinguks kogunemise aeg (Ilm 16:13–16). Kuuenda pasuna sündmused toimuvad just enne armuaja lõppu (Ilm 10:7). Ehk oled kuulnud lugu kuuest pimedast mehest, kes soovisid teada, missugune on elevant. Üks neist embas elevandi jalga ja teatas, et elevant on nagu puu. Teine katsus tema kihva ja ütles, et elevant on nagu oda. Pime mees, kes haaras elevandi londist, ar-vas, et see loom on nagu hiiglaslik tuletõrjevoolik. Ja nii edasi. Iga pime mees arvas, et elevant on selline, nagu tema oli seda koge-nud. Kuuenda pasuna juures kirjeldab Johannes samu sündmusi erineva vaatenurga alt. 9. ptk keskendub õelate tegudele ja saatusele ajastute lõpus ning Ilm 10. ja 11. õigetele ja mis juhtub nendega samal ajal. Kui Saatana väed kogunevad viimaseks konfliktiks (Ilm 9:13–21), valmistab Jumal oma rahvast sellele ohule vastu seisma (Ilm 10:1–11:13). Issand, aita mul lõpuajale lähenedes selgelt vahet teha Sinu teede ja vaenlase tegude vahel.