www.naisteleht.ee	 meie elu Anna-Mariita ütleb, et isa isamaaliste laulude sõnad on tal peas, kuid Alo instrumentaalmuusika mõistmiseks on veel noor: F: Kalev Lilleorg Alo Mattiiseni tütar Anna-Mariita on sündinud 1987ndal ehk selsamal aastal, mil kogu Eesti laulis käsikäes tema isa kirjutatud laulu «Ei ole üksi ükski maa». Elustamaks varase lapsepõlve mälestusi, võtab ta osa peatselt toimuvast öölaulupeost, kus tema isa laulud taas kõlavad. «Laulma ma ei lähe, sest ma ei ole praegu üheski kooris, aga kohale lähen ikka,» arutleb tütarlaps, kes oma temperamentse loomuse on pärinud isa Alolt ja särava naeratuse varem näitlejana tuntud emalt Rita Rätsepalt. «Tahaks selle korra ikka ära näha. Mul on pildid, kus ma sellistel üritustel ema süles olen. Isaga kahekesi ma kaheaastaselt veel ringi ei käinud.» Ehkki tema vanemad läksid lahku, kui tüdruk oli vaid kahene, sai väike Anna-Mariita ikka palju aega koos kuulsa isaga veeta. «Kõik nädalavahetused olin temaga koos. Käisime näiteks KUKU klubis. Mulle hullult meeldis, kuigi seal teisi lapsi ei olnud,» meenutab ta seltsielu vaimuinimeste keskel. Häguselt on Anna-Mariital meeles isegi Peeter Volkonski lauldud hällilaul. «Ema arvas, et laps hakkab nutma, kui suur karvane mees laulab. Aga ma jäin kohe magama!» naerab ta. «Ma ise ei võtnud seda seltskonda kuidagi teistsugusena, alles tagantjärele sain aru, et nad on erilised.» Rain räägib, et tema soovitust rohkem väljas käia pole ükski puudega inimene veel kuulda võtnud: F: Kalev Lilleorg Selle asemel et istuda kodus ja mõelda nukralt, kui kaua juba ta pole oma jalgadel seisnud, on Rain Poogen liialt ametis täisväärtusliku elu nautimisega – virisemiseks aega ei jää. «Mul on oma lihashaigusest absoluutselt poogen!» teatab ta elurõõmsalt. Kohtumisaega on Rainiga (44) keeruline kokku leppida, sest tal olevat plaanid juba pikalt ette tehtud! Pole ime: mees ei jäta vahele ühegi sõbra-tuttava sünnipäevapidu ega muud üritust, ehkki ta saab liikuda vaid ratastoolis. Raske lihashaigus, mis aastatega aina süveneb, avastati Rainil kolmandas klassis. Esimene, kes midagi iseäralikku märkas, oli tema kehalise kasvatuse õpetaja. Pedagoog vaatas, et joostes hoiab väike Rain keha hoopis teistmoodi kui peaks ehk kõht ees ja õlad taga. Arstilt saadi diagnoos – lihaste düstroofia. «Eks ma olin siis nii noor, et ei osanud seda kuidagi võttagi. Ei pabistanud ka. Käisin samas koolis edasi, sõbrad jäid samaks. Ainult igal aastal hakati mind paariks kuuks Haapsalusse neuroloogia-ortopeediahaiglasse viima,» räägib Rain. Ta teatab üsna lõbusalt, et tegelikult vedas tal oma eakaaslastest isegi rohkem: kui teised väntasid jalgrattaga mööda alevikku, siis temale osteti palju uhkem sõiduvahend – sääreväristaja. «Hoopis lõbusam oli nii!» 18. eluaastaks oli Rainil haigus jõudnud nii kaugele, et jooksmine ei tulnud enam kõne alla, 31. eluaastaks pidi ta igapäevase liikumisvahendina appi võtma ratastooli. «Sai villand nendest muhkudest ja sinikatest. Kui midagi kanna alla jäi, kadus jalg kohe alt ära,» räägib Rain aegadest, mil ta end päris tihti «maast leidis». Virve oskab vesta naljalugusid ja anekdoote nagu kalameestele ikka kombeks, et aeg paadis lõbusamalt läheks: F: Teet Malsroos Virve Krass pole just tavaline Eesti naine – tema suur kirg on kalapüük. Virve on selles nii kõva tegija, et paljud mehedki tunnistavad tema head kätt. Oma rekordkala, kümnekilose haugi, alistas naine suisa lähivõitluses! Kindlasti kujutate nüüd ette, et teeme juttu naisega, kel usside kaevamisest küünealused jäädavalt mustad ja kes pihus oleva lapiku sisu mõjul astub veidi tiira-taara nagu üks õnnis kaluriproua kunagi. Aga ei, Virve (63) pole kaugeltki selline – hästi hoolitsetud välimusega elurõõmus naine kutsub tulijad lahke käeviipega majja, kus meid ootab söökidest lookas laud. Sealt, muidugimõista, ei puudu ka tema enda püütud kala. 55kilomeetrisest ujumisretkest taastub Priit nädala jagu. Siis võib ta hakata jälle tõsisemalt trenni tegema: F: Kalev Lilleorg 22 tundi ja 22 minutit on aeg, mis teleoperaator Priit Vehmil kulus Soome rannikult Eestisse ujumiseks. Kuigi see oli mehele võimete piiri peal jõupingutus, ta kaotas sel teekonnal kehakaalust neli kilogrammi ja taastumiseks kulus pea nädal, ütleb ta ise selle kohta – mõnus sulistamine! Viis meest ja üks naine alustasid ränka ujumisteekonda Soomest Eestisse 25. juulil. Pärale jõudsid neist Bruno Nopponen ja Priit Vehm (35), ülejäänute vaim või füüsis andis alla ja nad katkestasid. Priitki tunnistab neli päeva pärast ujumismaratoni: «Päris seda enesetunnet, mis enne vette minekut oli, praegu veel pole.» Iga poole tunni tagant said ujujad pisut näksida – banaani, hamburgeritükikesi, musta leiba. Jooginorm oli liiter tunnis. «Lõpuks enam süüa ei suutnud, hakkas kõrvetama,» kirjeldab Priit, kellel pooleli jätmise mõtet ei tekkinud korrakski. Varavalges Suurupis kaldale jõudnud ja teekonnal neli kilo kaotanud mees viidi otse haiglasse tervisekontrolli. Kui selgus, et näitajad on korras, sai ta viimaks magama heita. «Ohtlik on siis, kui sa ei oska ujuda,» on Priit veendunud. «Kui oskad ja vees oled, siis ongi see väga mõnus sulistamine.» Ilus proua: Just selliste sõnadega tervitavad neli korda abielus olnud vabameelse mõtlemisega Riinat naabrid: F: Kalev Lilleorg Tosin aastat tagasi avas julge Viljandi naine Riina Rossa linna esimese erootikapoe. Poeke tegutseb tänaseni ja Riina toimetab selle leti taga nagu tõeline perenaine kunagi. Sealsamas leti taga pähe tulnud mõtetest on naisel sündinud ka kuus luulevihikut! Kuigi Viljandis erootikapoe pidajana tuntud, pole see Riinal (62) kaugeltki mitte esimene hea äriidee. Neist pole tal kunagi puudust tekkinud. 1990. aastate alguses murdis ta pead, kuidas uues Eestis ära elada. Ta läks Tartusse lilleseadmist õppima ja vihtus seejärel paar aastat Viljandis kimpe ja pärgi teha nii, et saba oli pidevalt ukse taga. Raha tuli, kuid tervis kadus. 1993. aastal lõpetas Riina lilleäri päeva pealt. «See oli nii raske töö. Kõik nad nutsid ja halasid, aga kogu aeg ei saa ju kaasa nutta.» Riina ei heitnud meelt. Ühel päeval luges ta ajalehest kuulutust, et Tartus Ravila tänaval müüakse kaltse, ja sõitis suure mikrobussiga kohale. Nõnda hakkaski ta mööda Eestit tiirutama ja kasutatud riideid müüma. Äri läks nii edukalt, et koduteel ei jõudnud rahagi kokku lugeda. «Kilekotid olid seda täis, sest ostud käisid ju ikka kahe- ja viie­kroonistega. Meid oodati nagu ingleid!» Paari aasta pärast sai Riinal kaltsuärist isu täis ja ta hakkas mõtlema poepidamise peale.