www.naisteleht.ee	 TEEMAD Mis saab siis, kui värvitud juustest on kõrini? 16. Mai 2008 - 10:32 | naisteleht Esimene kord aia taha Pärast värvimuutust tuleb juustesse suhtuda erilise hoolega, toita ja niisutada neid nii salongis kui kodus, rõhutab Gontšarenko. Kui nii põhjalikult töödeldud juuksed ravimata jätta, on sul varsti peas heina- või plastmassisarnased juuksed nagu Buratino sõbrannal Malviinal. Garantiid, et saad oma loomuliku juuksevärvi tagasi esimese korraga, ei anna juuksurgi. Blondil kaunitaril, kes on oma juukseid aastaid tumedaks värvinud, on võimatu hoobilt uuesti linalakaks saada. Katja räägib, et mõnikord peab juuksur värvipesust ka keelduma – kui juuste olukord lihtsalt ei luba seda. Sel juhul leitakse muu lahendus, kas või heledamate salkude näol, et väljakasv ei jääks koledalt silmatorkav. Kertu Sikk Kuidas hooldada värvitud juukseid? Kui oled juuksed äsja soovitud tooni saanud, ei tohi neid kohe päikesel pleegitada lasta, pea ees mere- või kloorivette ujuma hüpata ja isegi mitte pead pesta. Oota pesuga kaks päeva. Kaitse juukseid kõigi neid rikkuda võivate tegurite eest ja turguta õigete toodetega. Vasksed ja punakad juuksed vajavad tugeva värvi- ja UV-kaitsega hooldustooteid. Blondeeritud juuksed on töötlemise käigus kaotanud palju niiskust ja proteiini ning vajavad toitvaid tooteid. Šampoon vali peanaha järgi ja palsam juukseotste olukorra järgi. Ravimask vali juuste rikutuse järgi kas niisutav (kuivadele ja rabedatele juustele) või proteiinirikas (venivatele ja katkevatele juustele). Pärast juuksemaski ära unusta ka palsamit kasutada. Palsam olgu kõige viimane komponent, sest maskid on mõeldud juuste sügavuti ravimiseks, palsam aga juuste sarvkesta kaitsmiseks. Maski ära hõõru peanahale – turgutad ju ikkagi juukseid! Hulljulge läheb ise värvi kallale Püüd taastada oma loomulik juuksevärv iseenda jõududega on riskantne ettevõtmine, sest pole välistatud, et soeng jääb pärast hoopis apelsinivärvi või kuldkollane. Kes siiski julgeb proovida, võib valida erinevate triibutajate ja värvieemaldajate vahel.