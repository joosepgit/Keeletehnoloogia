www.naisteleht.ee	 Rain Tolgk Helina sõnul on Rubeniga lõbus, sest jonnimise asemel proovib poiss väga tähtsal häälel ka ise vestlusse astuda: F: Postimees/Scanpix Näitleja Rain Tolk ja Helina Risti olid olnud paar vaid pool aastat, kui noorik last ootama jäi. Ehkki teleprojektide kaudu on Rain jätnud endast avalikkusele tõelise skandalisti mulje, on ta Helina sõnul kodus tohutult armastav mees ja isa. Kaks aastat tagasi sattus Helina (22) koos Raini (31) tundva sõbrannaga mehe ukse taha. «Uks läks lahti ja Rain hüüdis: «Oooo, mamasita!»» Rain oli väga otsekohene ja Helinale see meeldis. Neil oli koos lõbus ja enne kui Helina arugi sai, oli tema hambahari juba Raini juures topsis. Sama ruttu, vaid pool aastat pärast kohtumist, jäi Helina rasedaks ning mullu oktoobris sündiski neile Ruben. Sünnitusjärgne rõõmuhetk kestab mõlemal lapsevanemal siiani. «Rain naerab hommikust õhtuni suisa nii palju, et talle on raske korki ette panna,» räägib Helina. Tema ise on lugenud igasugustest depressioonidest ja ootab põnevusega, millal ja kas mõni neist tulla võib, aga siiani ei paista midagi.