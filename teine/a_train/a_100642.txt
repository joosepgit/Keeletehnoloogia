www.naisteleht.ee	 keha ja vaim Kui oma hambad enam vastu ei pea, takistavad söömist ja tekitavad piinlikkust, tasuks lasta paigaldada endale kunsthambad.: F: Bulls Nagu oma hambad, vajavad korrapärast põhjalikku puhastamist ka proteesid. Korralik hooldus pikendab proteeside eluiga, tagab kauni naeratuse ja teeb söömisegi mugavamaks. Proteesimisel kasutatakse väga erinevaid konstruktsioone ja materjale, mille hulgast sobivaima valib hambaarst. Kinnituse järgi jaotatakse hambaproteesid kolme rühma. 1. Suust eemaldatavad proteesid Eemaldatavate proteesidega saab asendada nii osaliselt kui täielikult puuduvaid hambaid. Kuidas puhastada? Puhastamiseks sobib hästi spetsiaalne hari, millel on hambaharjast laiem harjaseosa ja käepide. Võta proteesid suust ära. Hoia neid kindlalt ühes käes ja teisega puhasta korralikult proteeside kõik pinnad. Kinnituselementide piirkonnas ole ettevaatlik, et vältida painutamist. Kindlasti peab üle harjama kogu suuõõne, isegi kui oma hambad puuduvad. Proteeside põhjalikumaks puhastamiseks pakutakse apteekides vees lahustuvaid biopuhastustablette, mille lahuses võib proteese enne nende harjamist leotada. Seda ei tohi teha liiga sageli, sest plastmass võib siis rabedaks muutuda. Kui näonahk lapseooteajal muutub, tuleb kodune iluarsenal üle vaadata.: F: Bulls Kuna raseduse ajal naise hormonaalne tasakaal nihkub, võib näonaha olukord oluliselt muutuda. Vanalinna ilusalongi kosmeetik Ilvi Metssalu jagab soovitusi, kuidas näonaha eest lapseooteajal hoolitseda. «Probleemne nahk võib raseduse ajal minna väga heaks ja väga hea, vastupidi, probleemseks,» rõhutab Metssalu. Välistatud pole seegi, et ei juhtu midagi. Pigmendilaigud suurenevad Siiski võib öelda, et akne raseduse ajal tavaliselt taandub, kõrgenenud östrogeenitase vaigistab ka psoriaasi. Kuid pigmendilaigud muutuvad enamasti suuremaks, tumedamaks ning neid võib juurdegi tekkida. Metssalu sõnul kaovad pigmendilaigud pärast sünnitust tavaliselt iseenesest. Kui ei, siis võib kasutada pleegitavaid tooteid – aga ikka alles pärast sünnitust. Kui nahatüüp muutub, peab välja vahetama ka nahahooldustooted. Näiteks kui varem kuiv nahk muutub rasuseks, tuleb kindlasti üle minna rasusele nahale mõeldud toodetele. Kosmeetik rõhutab, et niisutust vajab iga nahatüüp, seega ei tohi niisutavate kreemide kasutamist unarusse jätta. Korralik nahahooldus võib leevendada ka ebaselge põhjusega nahasügelust, mis aeg-ajalt lapseootel naisi kimbutab. Tänapäevased kosmeetikatooted, k.a dekoratiivkosmeetika, on nii ohutud, et neid võib julgesti raseduse ajal kasutada. Salongides aga ei tehta rasedatele näopuhastust ultraheliga. Ehkki pole tõestatud, et sel protseduuril oleks negatiivseid mõjusid, ei soovitata seda n-ö igaks juhuks. Et seltskonnakaaslasega vestlust alustada, ei pea hirmkeerulisi teemasid üles võtma.: F: Bulls Kui sinu ümber on korraga parv võõraid inimesi, võib see su esimesel hetkel pahviks lüüa. Tundub, et kõik räägivad omavahel, kõik tunnevad üksteist – ainult sina oled üksi. Mida teha? Kuidas seltskonda sulanduda? Ühega on lihtsam kui mitmega Olukorra teeb kergemaks mõte, et sa ei peagi tervele seltskonnale diskorit etendama. Vali välja üks-kaks inimest, kellega liituda. Küsi alustuseks midagi lihtsat, kas või seda, kas neile sobib, kui sa nendega seltsid. Ütle lihtsalt: «Suur ruum ja palju inimesi. Ma ei tunne siin kedagi. Kas ma võin teiega liituda?». Ja jätka: «Kas te tunnete siin paljusid? Kuidas teie siia sattusite?» Lapse saamiseks ei ole võimalik kunagi päris valmis olla.: F: Bulls Kas on võimalik lapse saamiseks valmis olla? Mida see üldse tähendab: palju raha, kasvatusalaseid teadmisi, tahet hoolitseda ja armastada tingimusteta? Nii mõnigi väidab, et peab enne lapse saamist ise suureks kasvama või piisavalt maailma nägema. Selle vaate esindajad arvavad sageli, et laps tähendab tugevaid ja rangeid piiranguid ning loobumisi. Tõepoolest toob lapse sünd kaasa suuri muudatusi elukorralduses. Vahel tundub kontrast lastetu ja lastega elu vahel koguni nii hiiglaslik, et see võib tekitada masendust ja kohanemisraskusi. Kuid laps pakub vastu uut ja sootuks teistsugust rõõmu! Paljud peavad esmatähtsaks majanduslikku heaolu, et saaks lapsele kõike pakkuda. See tähendab maja või vähemalt suurt korterit, ilusaid riideid ja häid lastetarbeid. Aga isegi kui majanduslik seis on hea, võib peast läbi käia mõte: aga mis siis, kui... Hirm võib kasvada nii suureks, et laste saamist lükatakse ikka edasi või otsustatakse rasedus katkestada. Lisaks see müstiline armastus. Kas minust saab hea vanem? Või hoopis mure, kas suudan kiinduda lapsesse, kes on sündinud purunenud suhtest? Kui mõnd õnnetust meenutama jäänud armide tõttu tunned end ebakindlalt ja püüad inetuid kohti peita.: F: Bulls Põletiku-, operatsiooni- ja traumahaavade arme on keeruline vältida, kuid erivahenditega saab neid vähem märgatavaks muuta. Varu vaid kannatlikkust. Nahast kõrgem ja tumedam arm võib põhjustada ebakindlust. Seega, kui oled läbi elanud trauma ja soovid, et seda ei jääks meenutama inetu arm, hakka tegutsema kohe. Kõige lihtsam variant on kanda armistuvale haavale aaloegeeli ja püüda seda mitte ärritada. Hoiduda tuleb intensiivse päikese ja külma eest, samuti ei tasuks mõnda aega käia saunas. Kuigi ükski geel ega plaaster imet ei tee, soovitavad arstid neid kohe kasutama hakata: tõenäosus, et arm jääb siis pisem ja tähelepandamatum, on märksa suurem. Kas geel, kreem või plaaster? Apteegi käsimüügiletist leiab armide kosmeetiliseks hoolduseks nii kreeme kui plaastreid. Näiteks parandavad armkoe väljanägemist õhukesed Mepiformi silikoonplaastrid, mis pannakse otse armi peale. Neid tuleks kasutada kolm kuud kuni aasta. Aga mis saab siis, kui arm on näol? Sel juhul sobivad hästi spetsiaalsed geelid. Näiteks Contractubex, mida tuleb õhukese kihina armile kanda mitu korda päevas ja nii mitu nädalat järjest. Dermatixi geeli peaks kasutama vähemalt kaks kuud hommikuti ja õhtuti.