www.bioneer.ee	 Täidetud ankeet koos konkursitöö materjalidega tuleb saata Keskkonnaministeeriumile e-posti aadressil keskkonnategu@envir.ee keskkonnategu envir.ee või tavalise postiga aadressil Narva mnt 7a, 15172 Tallinn, märksõna: „Aasta Keskkonnategu 2009“. Konkursitööde esitamise viimane päev on 21.oktoober 2009. Töid hindab kaks komisjoni, kuhu kuuluvad keskkonna valdkonna spetsialistid, samuti ka avaliku sektori ja valitsusväliste organisatsioonide esindajad. Konkursi tulemused tehakse teatavaks detsembrikuu esimesel nädalal. Võitjate premeerimiseks on Keskkonnaministeerium välja pannud rahalised ja mitterahalised preemiad koos keskkonnamärgi kasutamise õigusega. Aasta Keskkonnateo ja Aasta Keskkonnateokese kategooriate auhinnafond on 70 000 krooni. Aasta Keskkonnategija auhinna igas alakategoorias parimaks tunnistatud ettevõtte esitab Keskkonnaministeerium 2010. aasta algul toimuvale üle-euroopalisele keskkonnasõbralike ettevõtete konkursile. Keskkonnaministeerium korraldab Aasta Keskkonnateo konkurssi alates 2001. aastast. Lisainfot konkursi reeglite ja eelmiste aastate võitjate kohta saab lugeda Keskkonnaministeeriumi koduleheküljelt www.envir.ee/keskkonnategu .