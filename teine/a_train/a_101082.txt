www.naisteleht.ee	 raamatud Kohe kuidagi ei suuda aru saada, kas see raamat peaks olema lugejale praktiliseks abimeheks, tema silmaringi laiendajaks või lihtsalt õpetajaks. Sellesse on kogutud «elujõu saladusi idast ja läänest» ehk «üle saja sammhaaval harjutuse tervise ja heaolu saavutamiseks». On ajurvedat, feng shu’id, kinesioloogiat, Tiibeti lõdvestumisvõtteid, joogat, idamaiseid ravimtaimi – ja see on vaid pisike osa lugejale kaela sadavast infost! Huh, kõik on peas nagu körtpärtli särk ja iga peatükiga kaob mälust veidi raamatu algusest. Tõenäoliselt sobibki see teose aeglaseks sirvimiseks, mitte kahe õhtuga läbimiseks. Veame kihla: te ei teadnud, et meil siin põhjalas kasvab nii palju igasuguseid seeni, et neist saab kokku panna korraliku puraka raamatu. Ja täitsa põnev on seda ka lapata. Nii neil, kes metsa ei tiku ja tunnevad vaid puravikke-riisikaid, aga veel rohkem neil, kes metsas seeni jahtides alatasa ringi kondavad. Et tegu pole teab mis juturaamatuga, vaid tiheda faktirohke kogumikuga, tasub see kõigil seenesõpradel endale soetada. Pildid on igatahes ilusad. Raamatu autor, armastatud Eesti näitlejate Rein ja Väino Areni õde, kirjeldab värvikalt enda ja vendade lapsepõlve ning noorusaastaid. Kuigi rohkem jutustab ta oma elust ja juhtumistest, annab ta aimu ka vendade näitlejaks saamise tagamaadest. Eriti südamesse läheb Edda suhe raskelt haigeks jäänud vend Reinuga, kelle elujõudu ta püüab tagasi meelitada, kuid kahjuks on juba liiga hilja. Noorematele on teos ka ajalooraamatu eest. Jutukestes avaneb ilmekas pilt Teise maailmasõja eelsest ajast, sõjakatsumustest ja elust sõja järel. See kõik on palju huvitavam kui emotsioonitu õpik. «Tuhkur hobune» on kriminullide meistri Agatha Christie muu loomingu paistel isesugune: ei ole siin nutikat miss Marple’it ega hallide ajurakkudega Poirot’d. On natuke äpu ja kohati täiesti taipamatu nooruk Mark Easterbrook. Et sellel muidu igati sümpaatsel mehel pole ühtegi veidrust, ei teki ka eriti suurt soovi talle kaasa elada. Okei, me loodame, et noorhärra lahendab müstitsismiloori sisse mähitud mõrvajuhtumid, ent kuidas ta seda teeb, jätab natuke külmaks. See on üks lõpmata armas raamat neile, kel elab kodus koos mitu põlvkonda ja kus vanematest südamest lugu peetakse. Ja õpetlik neile, kes vanemasse generatsiooni piisava austusega ei suhtu. Siin jagavad kogemusi inimesed, kes on oma ema-isa vananemisega lähedalt kokku puutunud, kuni hakkavad nende eest hoolitsema nagu kunagi emaisa nende eest, ja kes leiavad, et selline elu ringkäik on täiesti loomulik. See arusaamine aga ei pruugi tulla kergelt, eriti kui endal on tööl ja koduski palju muresid. Nendes jutukestes on nii palju armastust, muret ja õpetlikkust! Tõesti südamlik.