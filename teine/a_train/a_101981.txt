www.naisteleht.ee	 Urmas Lennuk «Ta oli meil nii oodatud!» õhkab naine. Tema sooviks on, et pere võiks suuremgi olla. «Mida rohkem, seda uhkem: F: Helin Loik Alles kevadel mängis näitleja Liisa Aibel Rakvere teatri lavalaudadel tükis «Päeva lõpus». Nüüd aga kasvab Liisa ning tema lavastajast-näitekirjanikust elukaaslase Urmas Lennuki peres kahekuune kauaoodatud tütreke Kadi Leen . «Kõige väsitavam on meile praegu üksteise lapse juurest äraajamine. Muudkui: mine sina puhka ja mine sina puhka!» räägib Liisa (35). 13 aastat näitlejana töötanud Liisa on laiemale publikule ehk kõige enam tuntud seriaalist «Hajameelselt abielus», kus ta mängis maskuliinset peretütart. Ehkki tööd on Liisal viimase aasta jooksul olnud rohkem kui kunagi varem, oli naine südames juba kaua soovinud natuke teistsugust õnne. Pereõnne. Issi kantseldab lapsega Paar aastat tagasi vastu võetud otsus, et tema ja Urmase (36) perre peab tulema ka laps, sai teoks ajal, mil Liisal oli üks esietendus seljataga ning ees ootas suvetuur. Ometi ei kartnud kumbki värske lapsevanem, et nad ootamatu õnnena koju saabunud pisikese beebiga hakkama ei saaks. Pisike tüdruk sai nimeks Kadi Leen Lennuk. Sel ajal kui Liisa Komöödiateatri tükiga «Elu parim puhkus» mööda Eestit ringi sõidab, hoolitseb pisitütre eest Urmas. «Meil on lutipudeli-laps ja ta on isaga rõõmsalt kodus. Või õieti on nii, et isa on lapsega rõõmsalt kodus.» Emarolliga harjumine oli Liisale täiesti loomulik protsess. «Ma ei ole ju enam nii noor...» Seda enam, et mõte väikesest ilmakodanikust on perel ammust aega meeles mõlkunud. Beebi saabumisega on kõik hoopis selgemaks ja paremaks muutunud, elul näib olevat täiesti uus mõte. «Nüüd on, kelle jaoks möllata,» ütleb Liisa.