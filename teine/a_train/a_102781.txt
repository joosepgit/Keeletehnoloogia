www.advent.ee	 Kui meie selles elus oleme lootnud ainult Kristuse peale, siis me oleme kõigist inimestest kõige armetumad. Aga nüüd on Kristus surnuist üles äratatud ja on saanud esmaseks nende seast, kes on läinud hingama. 1Ko 15,19-20 Kristus tõusis surnuist üles esiannina surnute seast. Temas täitus kõigutamisvihu sümbol: Tema ülestõusmine toimus just sel päeval, mil uudseviljavihk toodi Jehoova ette. Seda sümboolset teenistust oli sooritatud enam kui tuhande aasta kestel. Viljapõllult korjati küpsenud vilja esimesed pead ning siis, kui rahvas kogunes paasapühaks Jeruusalemma, kõigutati uudseviljavihku tänuohvrina Jehoova ees. Alles pärast seda lõigati ülejäänud vili ja seoti vihkudesse. Jumalale pühendatud vihk esindas kogu lõikust. Samuti esindas Kristus uudseviljana suurt vaimulikku lõikust, mis kogutakse Jumala riiki. Tema ülestõusmine on kõikide õigete surnute ülestõusmise tagatis.DA785,786 Jeesuse ülestõusmine sümboliseeris nende ülestõusmist, kes surid Temas. Ülestõusnud Päästja käitumine, Tema kõne – jüngrid tundsid Ta ära nende omaduste järgi. Nagu Jeesus, tõusevad kord ka need üles, kes Temas magama läksid. Me tunneme oma sõbrad ära samamoodi nagu jüngrid tundsid ära Jeesuse. Kuigi selles ajalikus elus võisid nad olla haiged ja vigased, säilib siiski nende omapära ka uues ihus ning me tunneme ära nende rõõmust säravad näod.6BC1092 Tema teisel tulemisel kuulevad Tema häält kõik Jumalale kallid surnud ning tulevad välja surematutena. Sama vägi, mis äratas üles Kristuse, äratab üles ka Tema koguduse ning austab seda koos Temaga üle kõikide vürstiriikide, võimude ja nimede.DA787 Ta võtab meid vastu aus. Meilegi antakse aukroon, mis jääb meie omaks igavesti.ST.July9,1902