www.bioneer.ee	 17. jaanuaril leiab messi raames aset põllumajandusministrite konverents teemal „Toidu kättesaadavuse tagamine maailmas – globaalne väljakutse poliitikale ja majandusele”, millele järgneb esimest korda toimuv Berliini põllumajandusministrite tippkohtumine. Põllumajandusministeeriumi delegatsioon eesotsas kantsler Ants Noodaga viibib messil 15.−18. jaanuarini. Kantsleril on messi raames kohtumised nii Rootsi kui Saksamaa Schleswig-Holsteini ja Mecklenburg-Vorpommerni liidumaa ministritega ning kohtumine Kasahstani aseministriga. Reedel, 16. jaanuaril teeb kantsler Euroopa Akadeemia seminaril ettekande teemal „EL-ga liitumise mõjud Eesti põllumajandusele“. Kantsler osaleb ka põllumajandusministrite konverentsil ja Berliini tippkohtumisel.