www.naisteleht.ee	 Tallinna linnaosade detailne tutvustamine on tänuväärne mõte. Esimene raamat sarjast «Jalutaja teejuht» viib meid Põhja-Tallinnasse: Kalamaja, Kopli, Paljassaare ja Pelgulinna arhitektuuriväärtuste juurde. Kahtlemata on see väga huvitav lugemine ja annab Põhja-Tallinna elanikulegi väärtuslikke taustateadmisi. Aga paraku kannab raamat kiirustamise märke. Näiteks pildivalik on kergelt öeldes juhuslik ja pildiallkirju tuleb otsida raamatu lõpust. Teiseks võiks iga objekti juures olla kirjas, mis sellest kohast praeguseks on saanud. Lühijuttudest koosnev raamat jääb kohati liialt stampidesse kinni: noored on halvasti kasvatatud, eesti keelt korralikult rääkida ei oska ... ja küll vanasti olid ikka ajad! Jutukesed on ka ebaühtlase tasemega, mõned jooksevad libedalt, teistes torkab silma palju otsitud omadussõnu. Tuleb tunnistada, et ainult sellest, kui juttudesse põimida teemad röga, peldik, kunsthambad ja peer, jääb veidi väheks.