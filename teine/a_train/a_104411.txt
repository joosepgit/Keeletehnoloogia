www.advent.ee	 Jumala andestus pole vaid juriidiline otsus, millega Ta vabastab meid needusest. See pole ainult andestus pattude eest, vaid ka vabastus pattudest. See on lunastava armu väljendus, mis muudab südant. Taavetil oli õige arusaam andestusest, kui ta palvetas: “Loo mulle, Jumal, puhas süda, ja uuenda mu sees kindel vaim!” L 51,12MB114 Niipea, kui sa astud Tema poole kahetseva sammu, võtab Ta sind oma piiritu armastuse embusse. Ta on avatud kahetseva hinge hüüetele. Ta kuuleb juba esimesi mõtteid, mis on suunatud Temale. Ükskõik kui ebakindel on palve, kui salajased on pisarad või kui jõuetu on igatsus Jumala järele – Jumala Vaim teab seda. Juba enne kui Issanda poole palvetatakse, tuleb Kristuse arm, et teha inimese südames tööd. Sinu taevane Isa võtab sult patust määritud rõivad. Sakarja kaunis nägemuses seisis ülempreester Joosua märdunud riietes Issanda ingli ees. Joosua oli selles nägemuses patuste võrdkujuks. Issand ütles: ““Võtke tal määrdunud riided seljast ära!" Ja ta ütles temale: "Vaata, ma olen sinult ära võtnud su süü ja ma riietan sind uute riietega!" ja temale pandi puhas mähis pähe ja riided selga.” Sk3,4-5 Jumal riietab ka sinu päästeriietega ja katab õigusekuuega. Js 61,10 “Kui sa käid minu teedel,” kuulutab Ta, “ja täidad minu antud kohustust, siis sinagi mõistad õigust minu kojale ja valvad ka mu õuesid, ja ma annan sulle ligipääsu nende hulgas, kes siin seisavad!” – isegi taeva inglite üle, kes ümbritsevad Tema trooni. Sk 3,7COL206,207