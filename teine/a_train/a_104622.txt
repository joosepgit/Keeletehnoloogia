www.advent.ee	 Jumala Sõnas sisalduvad tõed teostavad inimhinges kõige peamise – pöördumise. Neid üllaid põhimõtteid ei peeta küllalt selgeteks ja pühadeks, et neid rakendada igapäevaelus. Need on tõed, mis ulatuvad taevasse ning mis ümbritsevad igavikku, ning nende elujõud põimub meie kogemustega. Need peavad tungima nii elu suurtesse kui ka väikestesse asjadesse.COL100,101 Kui kaugel me oleme Kristuse iseloomu täiusest! Kuid me peame siiski hoidma Temast kinni ning tunnistama Ta oma Päästjaks. Ta suri Kolgatal, et meid päästa. Iga inimene peab looma Jumalaga sellise ühenduse, justkui oleks ta ainus inimene maa peal. Kui me oma usku harjutame, siis pehmeneb meie raudkõva süda ning me oleme suutelised mõistma, mida mõtles Laulja, kui ta ütles: “Õnnis on see, kelle patt on kaetud!” L 32,1RH,March12,1889 Jumal kutsub meid üles Tema Sõna tõepärasust proovima: “Maitske ja vaadake, et Jehoova on hea.” L 34,9  Ta ütleb: “Paluge, siis te saate.” Jh 16,24 Tema tõotused täituvad, Ta pole veel kunagi petnud.SC111 Päästja soovib olla sinuga lähedane, et teha sind õnnelikuks. Kui Kristus saadab meile oma õnnistusi, peaksime me Teda selle eest ülistama ja tänama. Sa ehk hüüatad: “Kui ma ainult võiksin olla kindel, et Ta on mu Päästja!” Hea küll. Millist tõendit sa vajad? Ootad sa mingit erilist tunnet? Kas see on enam usaldatav kui puhas usk Jumala tõotustesse? Kas poleks parem neidsamu tõotusi uskuda ning nendele toetuda? Kui sa nii teeksid, siis see, mida sa kogeksid, olekski usk.RH,July29,1890