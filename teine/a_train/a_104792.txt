www.naisteleht.ee	 Vahet pole, millist plekieemaldit määrdunud rõivaesemele valada või milles seda loputada – sinepi- ja pastakaplekkidest ei saanud ükski Naistelehe võrreldud plekieemaldi jagu. Valisime võrdlusse viis kõige igapäevasemat plekieemaldit, mis müügil igas suuremas supermarketis. Plekke, millest iga plekieemaldi pidi jagu saama, «tekitasime» seitse ja igale proovilapile umbes ühesuurused: lärakas tomatikastet, triip punast huuleläiget, üks jõhvikas, üks väike vereplekk, pastakasodi, veidi magusat importsinepit ja lõpuks veidi hõõrumistööd hästi pruuniks praetud broilerikoivaga. Viimase aasta üks kõige veidramaid, aga samas populaarsemaid dieete on Shangri-La – selle autor lubab, et kehakaal kahaneb ka suhkruvett või oliiviõli juues. Dieedi väljatöötaja on Berkeley ülikooli psühholoogiaprofessor Seth Roberts, kes oma aastakümnetepikkused katsed iseendaga ning teadusuuringute tulemused on vormistanud raamatuks «The Shangri-La Diet». Dieet põhineb dr Robertsi teoorial, et igal inimesel on «termopunkt»-kehakaal, milles tema organism soovib püsida. «Kui kehakaal on üle selle setipunkti, tunneb inimene nälga ja ta sööb täiskõhutunde saamiseks rohkem kui vaja. On aga kehakaal alla selle setipunkti, juhtub vastupidine: näljatunne kaob ning täiskõhutunne tekib väga väikesest toidukogusest. Kerge, meeldiva, mõnusa ja näljatundeta dieedi saladus peitubki selles, kuidas seda organismi setipunkti langetada,» ütleb dr Roberts. «Kuna naine on moekunstnik ja mina näitleja, siis saab tema elu kindlasti kirju olema,» oletab Dan.: Foto: Denis Georgievskij Kui näitleja Dan Põldroos kümme aastat tagasi pärast etendust Draamateatrist välja jalutas, ei osanud ta aimatagi, et saatus valmistub teda kokku viima tema elu armastuse Ketliniga. Aga just nii see läks. «Väga väsitav etendus oli, Ibsen, kui ma ei eksi,» meenutab Dan (37) päeva, mis talle elu lõpuni meelde jääb. «Tulin teatrist välja, oli jube väsimus. Vaatasin, et teisel pool teed läheb ilus neiu. Oli talv, veebruar. Läksin lihtsalt üle tee ja ütlesin, et ega sul midagi selle vastu ole, kui me hakkaks koos elama.» Kaasavaraks teler Üllataval kombel oli neiu nõus. Juteldes selgus, et ta elas Lasnamäel ühetoalises korteris ning õppis ERKIs moekunstnikuks. Samal päeval kolisid noored Ketlini (33) juurde kokku. «Küsisin ainult seda, kas tal telekas on,» jutustab Dan talle iseloomulikul mõtlikul moel. «Tal oli mingi vana ja katkine, mis pilti ei näidanud, aga mina olin just värskelt laenu peale ostnud kõige odavama uue Samsungi. Sõitsime taksoga Hiiule minu juurde, võtsime televiisori peale ja siis Lasnamäele tema poole. Sealt peale oleme kogu aeg koos elanud.» Kuna sellised hullud teod lõpevad harilikult päris kiiresti, otsustasid vastarmunud abiellumisega aastakese oodata. «Arvasime, et see suhe kestab vahest nädala-kaks, maksimum kuu,» räägib näitleja. «Leppisime kokku, et kui aasta pärast on kõik ikka okei ja klapib, siis teeme pulmad. Ja nii tegimegi.» Pulmad toimusid vanas lossis, külalisteks näitlejad ning kõiksugused muud kultuuri­inimesed, kes Dani ootamatust elumuutusest eriti üllatunud ei olnudki. «Ma olin enne abiellumist siuke spontaanne inimene, aga ausalt öelda ma ei ole naise käest küsinudki, et kas ka tema,» mõtiskleb Dan. «Tema eelnevast eraelust ei tea ma midagi, pole huvi tundnud.»