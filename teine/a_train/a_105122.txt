www.naisteleht.ee	 Neljateistkümneaastane Erle on kolmandast eluaastast saati võidelnud liigesepõletikuga, mis on jõudnud tema põlvedesse, puusadesse, kaela, sõrmedesse ja hüppeliigestesse. Haigus mõjutab ka silmi – neid on Erlel opereeritud juba kolm korda.: F: Aldo Luud Ühel päeval tuli väike Erle longates tuppa ja kurtis põlvevalu. «Mõtlesin, et ehk väänas jala välja ja läheb hommikuks üle,» ei osanud ema midagi tõsist kahtlustada. Kuid valu läks aina tugevamaks. Ja see oli alles algus! Järgmisel hommikul tõttas Signe Kaljapulk (39) nutva lapsega arsti juurde, sest tütre valutav põlv oli öösel ka üles tursunud ja punetas. Tüdruk, kes toona oli vaid kaheaastane, saadeti uuringutele Tartu Maarjamõisa haigla lastekirurgia osakonda ja sealt juba reumatoloogi juurde. Nädalaga selgus kibe tõde — mudilane põeb liigesepõletikku. «Ehmusin ikka kohutavalt ära,» ohkab praegu viiendat last ootav pereema. «Mõtlesin suure hirmuga, et miks küll minu lapsega nii pidi minema,» mäletab Signe. Kole oli mõelda, et ehk oli ta ise midagi valesti teinud ning kuidagiviisi selle raske haiguse põhjustanud. Kuid ei tea arstiteaduski veel liigesepõletiku tekkepõhjust. «Ma olen positiivne inimene, lootsin, et mis iganes mu lapsel viga on, ta saab head ravi ja haigus taandub,» jutustab Signe, kes koos abikaasa Taavi (38) ja lastega elab Tartumaal Lemmatsis. Alguses läkski kõik kenasti. Valust hoolimata suutis Erle varsti kõndida ning põlvetursegi andis järele. «Olime mõne nädala haiglas, siis pandi ravi peale ja saadeti koju taastuma.» Maitsnud ära seitse ökošokolaadi, peab Naistelehe toimetus tunnistama, et kui oled klassikalise šokolaadiga harjunud, tunduvad need ökoloogilised pisut veidrad. Maiustuse eest käivad küll, aga kui tõsine šokolaadi­isu murdma hakkab, haaraks käsi parema meelega ikka vana hea Annekese või Fazeri jumaliku piimašokolaadi järele, olgu nende rasvadega kuidas on. Aga samas, ega meile esimesel korral spinat ka maitsenud... Nii et tasub proovida. Kaarina Naur ökopoest Parim Pood ütleb, et tervise huvides tuleks igal juhul eelistada ökošokolaadi, sest selle puhul võib olla kindel, et maius on toodetud kemikaalidega pritsimata kakaoubadest ega sisalda transrasvu. «Kui šokolaadi pakendil on kirjas, et see sisaldab hüdrogeenitud taimerasva, siis see tahvel tuleks ostmata jätta,» ütleb Naur. Jutt käib ikka neist kuulsatest halbadest transrasvadest. Nauri sõnul on üks õige šokolaad selline, mis sulab ja määrib. N-ö tavalised šokolaadid on muudetud plastmassisarnaseks — transrasvasid sisaldav maius ei sula korralikult ja teda on väga ebamugav kasutada kas või magustoitude valmistamiseks. Ökošokolaadiga seda muret pole. Anna-Liisa Mets Kuidas testisime? Valisime välja ökopiimašokolaadid ja kirjeldasime nende maitset tõelise piimašokolaadi järgi. Igast šokolaadist sai iga testija ühe ruudukese, südamekujulise maiuse lõikasime ise tükkideks. Et maitsed segamini ei läheks, jõime suutäite vahele kohvi, mahla ja vett ning pidasime enne järgmise tüki suhupistmist natuke vahet, et eelmise šokolaadi maitse järgmisest saadavat elamust ei rikuks. Jogurt: F: Helin Loik Küll tundub poest ostetud kohupiim liiga vesine, jogurt liiga magus ja või liiga soolane. Aga kes keelab seda kõike ise kodus teha? Koduse piimatoodetetehase üks pluss on, et nii mõnigi selles valmistatud toiduaine, näiteks jogurt ja toorjuust, on tunduvalt odavam kui poest ostes. Aga kõige tähtsam on, et need valmivad su oma silma all ja kui välja arvata poepiima päritolu, tead sa täpselt, mis nende sisse on pandud. Kokaraamatute autor Sille Varblane, kes hindab soodsat ja kõhusõbralikku toitu kõrgelt, hakkas piimatoodete tegemisega katsetama kolm aastat tagasi. Ta alustas jogurtist, toorjuustust, kohupiimast, kondenspiimast ja jäätisest — kõik õnnestusid hästi! Omavalmistatud piimatooteid soovitab Sille eelistada just seepärast, et need on naturaalsed ega maitse iial kehvemini kui kauplusest ostetud — pigem ikka paremini! Mahetoodetest on need jällegi kõvasti soodsamad. Alusmaterjalina kasutab Sille poepiima, sest mahetooted on sageli liiga kallid. Samuti pole poepiim väga rasvane, mistõttu tuleb näiteks selle baasil valmistatud toorjuust palju madalama rasvasisaldusega kui poes pakutav sugulane. Ja mida vähem rasva, seda tervislikum! Sille kinnitab, et omavalmistatud toorjuustust saab valmistada ka suurepäraseid küpsetisi. Seega pole ühtki põhjust, miks peaks seda poest muretsema. Kui kaua omavalmistatud piimatooted säilivad, seda Sille öelda ei oska. «Kuna jogurti tegemine ei nõua suurt vaeva, siis olen seda teinud nii palju, et jätkuks üheks-kaheks päevaks. Pikemalt ei näe vajadust seda säilitada,» ütleb ta ja tunnistab, et seepärast pole ta säilivusaega ka katsetanud. Küll on Sille sõnul kindel, et kui jogurtile on lisatud tooreid marju, siis mida värskemalt seda tarvitada, seda väärtuslikum see on.