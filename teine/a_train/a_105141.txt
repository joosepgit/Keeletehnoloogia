www.naisteleht.ee	 Enne ja pärast: Kerli Kumm näitab, kui õnnetu on üks kitsikuses ja toitainete­puuduses vaevlev taim ning kui õnnelik ümber istutatuna!: F: Helin Loik On õige aeg heita pilk aknalaual kevadisi päikesekiiri püüdvatele lilledele. Kui mõni neist tundub oma potis nihelevat, on see hääletu palve: istuta mind ümber! Nihelev taim trügib potis esile nii: tema ümber mulda ega ruumi praktiliselt enam polegi ja teda on keeruline kasta. Lehed muutuvad kollakaks ja võivad maha langeda ning juured on mulla pinnal näha. Kui taim potist välja tõmmata, siis lahtist mulda potti peaaegu ei jäägi, see on kõik lille juuretombu vahel. Taimel on tõsine oht nälga jääda, sest ta ei saa enam kusagilt toitaineid. Võtsime ühe niimoodi appikarjuva lille kodust kaenlasse ja läksime aianduskeskusesse Hortes, et saada teada, kuidas talle paremat elu pakkuda. Klienditeenindaja Kerli Kumm ja vahetusevanem Edme Ilvik olid lahkesti nõus meid aitama ning juhendama, kuidas lilli kodus kevadel ümber istutada. «Flamingolill ehk Anthurium vajab tsitruseliste või orhideede mulda,» hindab Ilvik meie taime. NB! Õige mulla valik on kõige olulisem samm taime ümber istutamisel. «Mõned vajavad happelist, mõned aluselist mulda,» õpetab Ilvik. Millistele taimedele milline muld passib, on mullapakil kirjas, aga alati võib juurde panna ka tavalist musta mulda. Kuigi hoolas taimeomanik võib tahta oma lemmikut traumaatilise ümber­istutamiskogemuse järel väetisega turgutada, manitseb Ilvik seda mitte tegema — igas poemullas on mõne nädala jagu väetist sees. Kui veel väetist lisada, saab taim šoki: ühest potist teise tõstmisel saavad juured tahes-tahtmata natuke kannatada ja väetise üledoos ärritunud juureotstele on eriti halb. 800–900 g kartulipüreed (eriti hea, kui eelmisest päevast on üle jäänud!) 3–4 lehtsellerivart 300 g hakkliha 2–3 spl toiduõli 1 tl musta pipart 3 spl magusat tšillikastet 150 g riivitud juustu Prae hakkliha korralikult läbi. Lisa hakitud sibul ja seller. Kuumuta ja lisa magus tšillikaste, maitsesta soola ja musta pipraga. Määri ahjuvorm rasvainega ja pane pool pudrust vormi. Keskele kalla hakklihasegu ja selle peale taas kartulipuder. Puista üle riivitud juustuga ja aseta ahju 200 kraadi juurde küpsema. Kuna kõik koostisained on tegelikult valmis, piisab 20–25 minutist küpsetamisest. Serveeri kuumalt! Parim viis rotaviirusliku infektsiooni vältimiseks on vaktsineerimine. Kaitsesüsti rotaviiruse vastu tehakse juba alates kuuendast elunädalast.: F: PantherMedia/Scanpix Äge kõhulahtisus, oksendamine ja palavik – suure tõenäosusega on teiegi laps just viimasel ajal hädas olnud rotaviirusega, sest käes on selle leviku tippaeg. Lapsevanemad on mures õigusega, sest kõrge palavik, oksendamine ja vesine kõhulahtisus kurnavad väikest organismi tõsiselt ning seda enam et kõige sagedamini haigestuvad rotaviirusesse lapsed vanuses 6—36 kuud. Lääne-Tallinna Keskhaigla nakkuskeskuse infektsionist Dagmar Mägi ütleb, et imikule võib see haigus kahjuks suisa eluohtlik olla, sest oksendamise ja kõhulahtisuse tagajärjel tekib kiiresti vedeliku ning mineraalainete puudus ning lapsed on selles suhtes oluliselt tundlikumad kui täiskasvanud. Siiski rõhutab doktor, et kui arstiabi on kättesaadav, ei tohiks lapse seisund kriitiliseks muutuda. Aga see tähendab, et vanemad peavad väga hoolikalt jälgima, et laps saaks õigeaegselt arsti juurde viidud! Millal see õige aeg on? Mägi ütleb, et kui lapsel on kõht lahti ja ta oksendab, tasuks esmalt konsulteerida perearstiga. Arst kutsu koju või pöördu lastehaiglasse valvevastuvõttu, kui ...