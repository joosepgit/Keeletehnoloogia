www.naisteleht.ee	 Ehkki praegugi jõuab seal kõik olulisemad vaatamisväärsused ühe päevaga üle vaadata, on Dublin nüüd šikk metropol, kus ajalugu kohtub ultramodernismiga. Iseenesestmõistetavalt tuleb külastada ka Püha Patricku katedraali, ent ometi on Dublin üks neid linnu maailmas, mille hinge ei saa sa piiluda baarides käimata. Dublini baarmenid on linna parimaks visiitkaardiks — vahust Guinnessi vaadist klaasi lastes on neil alati rääkida mõni muhe lugu ja nad kõik tunduvad oma tööd siiralt nautivat. Olen kohanud baarmeni, kes vestis hellalt juttu oma õllevaatidega. Baariderägastikust on üks kõnekamaid ja Dublinile iseloomulikumaid The Winding Stair, bibliofiilide kogunemispaik, kuivõrd samas majas asub ka sõbralik raamatupood. Pargid, loomaaed ja mereäärsed kaljunukid lubavad muretult keset rohelust aega veeta linnast lahkumatagi. Iris Burton Toit: Town Bar & Grill Sellenimelise restorani leiab Kildare Streetilt ühest keldrist parlamendihoone lähedalt. Seal käib aeg-ajalt õhtustamas ka Bono. Toit on jumalik – proovige lammast või ükskõik millist salatit! Jook: Cafe en Seine Dawson Streetil majas number 39, täpselt linna südames asuv Cafe en Seine on tõenäoliselt Dublini kõige ekstravagantsem baar oma skulptuuride, pöörase valgustuse, 19. sajandi mööbli ja imelise puidust ja marmorist baariletiga. Vingumist ei salli: «Ma pole viriseja. Oma asjadest räägin ainult kahele inimesele – emale ja Kallele,» kinnitab Piret.: F: Kalev Lilleorg «Muidugi on mul masust kõrini! Loodame, et rasked ajad saavad peagi mööda, usun, et kõigil on sellest olukorrast villand,» kinnitab muusik ja värske ametnik Piret Järvis . Ka talle pole rahakotis vilistav tuul võõras nähe. Kaks kuud tagasi Piretil (26) vedas. Mitte lotovõiduga, sest lotot ta ei mängi. Kaunis blond muusik pääses hoopis läbi tiheda sõela majandus- ja kommunikatsiooniministeeriumi pressi­nõunikuks. «Seal oli päris karm konkurents. Küllap ma suutsin tööandjale siiski edukalt tõestada, et ma pole loll blondiin poppstaar, sest praegu otsivad ju paljud meediainimesed tööd,» hindab Piret ise oma vedamist. Enne seda elas Piret kolmveerand aastat kindla palgata. «Sellisel ajal tuleb elukaaslasega tiimina töötada. Kui mul on vähem raha, siis kannab Kalle suurema osa meie ühistest kulutustest ja vastupidi,» avaldab ta, kuidas nad rasketel aegadel teineteist toetavad. Kuna ka tema elukaaslane Kallervo on muusik ja selle ametiga Eestis miljonäriks just ei saa, teab Piret hästi, mida tähendab elada kuu aega nappide sentide eest. «Muusiku elu on juba selline, et ühel kuul tuleb raha, teisel mitte.» Parim säästutoit on puder Piret lonksab kuuma teed ja mõtiskleb: «Ainus, millest ma ei suudaks iial loobuda, on hea söök. Ma ei suudaks iga päeva ainult kartulit süüa. Vaat mitmekesise ja tervisliku toidu nimel kraabiksin kõik oma viimased sendid kokku. Pigem jätaksin mõned muud kulutused tegemata.» Teraapia: «Ma võin end väga paljus oma muusikalitegelase Gabriellaga samastada. Ta on ka teiste ees tugev, aga siis jookseb nurga taha nutma. Mina nutan vahel siis, kui kuulen mõnd ilusat laulu, või päeva lõpus, kui olen nii väsinud.»: F: Kalev Lilleorg Lapsena tahtis Mari Ronimois saada politseinikuks, siis müüjaks. Muusika imbus plaanidesse palju hiljem. Nüüd on tal peaosa «High School Musicalis». Mari (19) elu on pärast seda, kui ta napsas 200 konkurendi eest «High School Musicali» naispeaosa, keerelnud kui keeristorm. Tema päevad algavad varavalges ja lõpevad õhtupimeduses. «Ema ikka manitseb, et ma öösel Tallinna peal ei hulguks ja läheks koju mööda valgustatud tänavaid,» muigab Tartust tulnud Mari. Vanematele, Kat­rinile ja Raimole, on olukord loomulikult uus ja pisut muret tekitav — on ju nende pesamuna esimest korda omapäi laias ilmas, mille purika- ja kurikauudised just turvatunnet ei sisenda. Kuid Mari on sõnakuulelik ja asjata ei riski. Ei pääsenud isegi puud mängima Mari naerab ja teeb nägusid. «Mul ei ole mingi mure enda üle nalja visata ja ennast piinlikku olukorda panna,» kihistab tüdruk. Kohe ropsust tuleb tal lapsepõlvest meelde, kuidas ta naabripoistega mängis, jalas vanad dressid, mille tagumikul ilutses auk. «Poisid naersid mu auguga pükste üle, aga mina teatasin, et pepu tahab ka hingata.» Mari naerab südamest. Enda sõnul ongi ta rohkem poiss-tüdruk, kes ronib mööda puid ja mängib sõda. «Püüdsime lapsepõlves vennaga kala ja sõitsime rattaga. Muideks, mu vend sai äsja talikrossi U23 arvestuses Eesti meistriks,» teatab õde uhkelt.