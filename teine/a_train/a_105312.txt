www.naisteleht.ee	 Peab vastu: Pihlaka kohvikus päevast päeva magusaga silmitsi seisev Kadri on iseloomu kasvatanud sedavõrd, et suudab mõttetule magusanäksimissoovile vastu panna. Aga kui tarvis, saab ta silmagi pilgutamata jagu ka suurest sefiiritordist!: F: Helin Loik Kui saates «Õhtusöök viiele» osalenud Kadri Tarn kaamerate ees teatas, et on pidanud dieeti, kus janu korral tuli vee asemel juua jäätisekokteili, vajus kogu meie toimetusel suu hämmastusest lahti. Tahame ka! Paraku saab seda endale lubada vaid see, kel on probleem mitte üle-, vaid alakaaluga, ja kohvikujuhataja Kadri (29) on liiga väikese kehakaaluga maadelnud eluaeg. Keskmine Eesti naine mõtleb ilmselt kadedusega, kui lihtne võib Kadri elu olla — söö, mida tahad, aga paksuks ei lähe. Kilone Pihlaka sefiiritort korraga pintslisse pista pole talle mingi küsimus! Tegelikult pole sugugi lõbus, kui pead endal pidevalt silma peal hoidma, et mitte imedemaa Alice’i kombel olematuks kahaneda. Stress ja lapsed viisid kilod Kahe lapse ema Kadri ütleb, et tema kaalu on äärmusteni alla viinud eelkõige stressirikkad eluperioodid ja laste sünnid. Esimest korda tuli tal tõele näkku vaadata, kui tema esimene tütar oli kaheksakuune — puusakondid tungisid Kadri naha alt esile nii teravalt, et endalgi oli kole vaadata. Lisaks piinas pidev väsimus ja tohutu magusaisu. Ta alustas esimest kaalu tõstvat dieeti. «Kui pärast alakaalu hakkas siia-sinna voldikesi tekkima, oli esialgu imelik tunne. See ei meeldi vist kellelegi, kui mõni rõivaese enam selga ei mahu!» meenutab toona number 32 rõivaid kandnud Kadri. Suuremaid kui numbriga 34 varustatud riideid ta oma mälu järgi selga tõmmanud polegi. Jättis seljataha: Kord depressiooni põdenuna peab Kristi oma meeleoludel terasemalt kui varem silma peal hoidma, kuigi viis aastat tagasi läbipõetud haiguse on ta praeguseks kaugele maha jätnud.: F: Aldo Luud Kui iga tühinegi asi viib meelerahu ja tegutsemistahe väheneb sekunditega, siis kuidas aru saada, kas on tegu lihtsalt kehva perioodiga või tuleks kahtlustada seda, millest keegi eriti rääkida ei taha – depressiooni? Kuna depressioon on haigus, mille põdejat kiputakse paraku endiselt teadmatusest maakeeli lihtsalt hulluks tembeldama, on üsna iseenesest­mõistetav, et oma nime ja näoga sellest naljalt avalikkuse ees ei räägita. Ano­nüümsust palus Naistelehelt Kristigi ja seda me talle ka võimaldasime, sest tema lugu vajab suurema lugejaskonna ette toomist — depressioon murdis Kristi täpselt nii nagu paljusid teisigi märkamatult. «Ma vihkasin oma lapsi meeletult!» Nagu paljud depressiooni küüsi langenud inimesed, arvas ka Kristi pikka aega, et on lihtsalt väsinud — väsinud inimene ju ikka ärritub kergemini ega kontrolli end sama hästi kui puhanud peast. «Ma ise ei saanudki aru, et miskit on viltu. Aga kui ma iga pisiasja peale ärritusin ja lõpuks juba lastega vägivaldseks muutusin, ütles abikaasa, et kuule, midagi on valesti,» meenutab Kristi hirmuvärinatega 2005. aasta kevadet. «Minu puhul oligi kõige hullem see, et ma hakkasin laste vastu kätt tõstma. Ma vihkasin oma lapsi meeletult!» tunnistab ta ausalt ja häbenemata. Kui Kristi endale viimaks mehe abiga tunnistas, et midagi on tõesti väga valesti, pöördus ta perearsti vastuvõtule, kes naise pikemalt mõtlemata spetsialisti juurde suunas. Too kirjutas Kristile välja antidepressandid. Juba esimestel ravimipäevadel muutus kõik paremuse poole: meeleolu paranes silmanähtavalt ja ärritus kadus. Söögimaja saab tuua poest, aga palju rõõmu pakub ka selle ise tegemine, eriti kui appi kutsuda mõni väike abiline, kellega hiljem akna taga kardina vahelt lindude askeldamisi piiluda.: F: Commaimage/Scanpix Tänavusel käredal talvel võiks iga pere pisikestele sulepallidele mõelda, lindude söögimaja valmis toksida ja üles riputada. Lastel on siis eriti lõbus jälgida, kes nende seemnerestorani akna taha sööma tuleb! Tallinna Linnuklubi juhataja Linda Metsaorg ütleb, et enamasti pannakse toitu ikka väikestele lindudele, sest suured sädistajad saavad suutäie ise kätte. Seetõttu tuleb valida söögimaja, kuhu suuremad linnud kergesti jaole ei pääseks ning väiksemaid eemale ei tõrjuks. Söögimaja saab tuua poest, aga palju rõõmu pakub ka selle ise tegemine, eriti kui appi kutsuda mõni väike abiline, kellega hiljem akna taga kardina vahelt lindude askeldamisi piiluda. Meil aitas linnumaja teha kolmeaastane Nora. Kõige lihtsam, õpetab proua Linda, on võtta tühi plastpudel, täita see seemnetega ning pöörata lauakese kohale tagurpidi nii, et pudelisuu ja laua vahele jääb mõni sentimeeter vaba ruumi. Siis valguvad seemned, näiteks päevalilleseemned, mis lindudele eriti meeldivad, pudelist vähehaaval lauakesele. «Muidugi tuleb jälgida, et toit oleks kuiv ega külmuks, siis töötab automaat edukalt. Mahapudenenud seemned söövad ära rästad, leevikesed, pasknäärid, harakad ja paljud teised linnud,» kõneleb ta.