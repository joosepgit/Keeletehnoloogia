www.naisteleht.ee	 Nahaarstide sõnul ei põhjustagi tavaliselt pesuvahendid ise allergiat. Pigem tekitavad ebamugavusi neile lisatud lõhna- ja värvained.: F: Corbis/Scanpix Päris paljudel meist kisub ja ketendab käenahk pärast üht korralikku nõudepesu koledal kombel. Kas tasuks proovida sensitive-kirja kandvaid nõudepesuvahendeid? Meie panime need jõuluaegsete praetaldrikukuhjade küürimisel proovile! Nahaarstide sõnul ei põhjustagi tavaliselt pesuvahendid ise allergiat. Pigem tekitavad ebamugavusi neile lisatud lõhna- ja värvained. Sama kinnitab küünetehnik Gerli Aja — ta teab omast käest, kui kehvasti võivad vänged vahendid käenahale ja küüntele mõjuda. Seetõttu soovitab ta enne ükskõik millise kodukeemiaga toimetama asumist tõmmata kätte kile- või kummikindad. Nende sees on nahk ja küüned igal juhul kaitstud! Siiski on palju perenaisi, kes ei oska või ei taha majapidamistöid kinnastes teha. Neil ei jäägi üle muud kui otsida poest sobivaim sensitive-kirjaga pesuvahend. Kui te pole siiani seda õiget leidnud, lugege meie testijate arvamusi, millised on parimad. Merle Luik Kuidas testisime? Ostsime suurematest kauplustest kokku kõik «õrnad» ehk sensitive-märgistusega nõudepesuvahendid ning jaotasime need laiali inimeste vahel, kelle käsi kipuvad n-ö tavalised nõudepesuvahendid liigselt kuivatama ja küünenahku isegi lõhenema ajama. Jõuluperiood oli paras aeg testimiseks – nõusid, ka eriti rasvaseid, oli siis ju rohkem kui muidu!