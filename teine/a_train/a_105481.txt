www.naisteleht.ee	 Miks soomlased eelistavad elada Helsingis ja mitte Helsingist 15minutilise laevasõidu kaugusel Suomenlinnas, muutub pärast selle kindlussaare külastamist veel suuremaks mõistatuseks kui enne. Suomenlinna on UNESCO maailma kultuuripärandi nimistusse kantud unikaalse miljööga saar, kus paar sajandit tagasi paiknes üks maailma suurimaid merekindlusi. Kindluse hiilgeaegadel elas saarel rohkem inimesi kui Helsingi linnas. Praegu on seal umbes 900 elanikku ja töötab umbes 400 inimest. 18. sajandi keskel Rootsi riigi läänepiiri kaitseks ehitama hakatud kindlusekompleksi kuulusid võimsad kaitserajatised, kasarmud, haigla, kirik ja laevaehitustöökoda. Enamik neist on säilinud tänapäevani. Saarel on mõnusad kohvikud ja mitu toredat muuseumi, näiteks mänguasja- ja tollimuuseum, kus saab end ka salakaubavedajate nurjatu, kuid põneva eluga kurssi viia. Aga niisamagi on saarel põnev ringi jalutada: näha saab nii allveelaeva Vesikko kui kahureid, piiluda saarelinna elanike lillepeenraid ja vaikseid hoove. Muuseas, kuni 1918. aastani tunti seda paika hoopis Sveaborgina – Rootsi linnana. 4. Meenuta kõige piinlikumat olukorda, kuhu oled sattunud. See juhtus põhikoolis, kui mind võltsitud kutsega klassivenna sünnipäevale paluti ja mina naiivselt läksin. Sünnipäevalapse imestusel polnud piire, kui ta mind kingi ja lilledega ukse taga nägi. Tantsusaate pressiüritusel oli Värnik ilmselgelt närvis, Kaisaga ta eriti kokku ei hoidnud: F: Kalev Lilleorg Andrus Värnik on sõprade seltskonnas korduvalt praalinud, et ta ei ole trenni eriti jõudnud ning tantsimine ei suju tal kuidagi. Ka Naistelehele on allikad kinnitanud, et Tallinnas elav Värnik on päris mitu korda jätnud Tartusse trenni minemata. Värnik ei salga, et tal pole jätkunud harjutamiseks aega. «Me pole tõesti saanud harjutada nii palju, kui vaja oleks. Kaisal on Tartus tantsukool, mina valmistun Tallinnas olümpiamängudeks.» Mõõna tippsportlase karjääris, kus oda lendama ei läinud, on eksmaailmameister ületanud ja taas professionaalselt treenimiseks valmis. Ootamatult aga avastas Värnik nüüd, et on andnud sõrme saatele, mis tal odaviskele keskenduda ei luba. «Ma ei saa siiani päris hästi aru, mis ma siin (tantsusaates – toim.) teen, ja kuidas nii läks, et sellega nõustusin.» Aeg-ajalt tabab Värnikut masendushoog ja ta lubab tantsukingad nurka visata. «Loomulikult on see mõte mind mitmeid kordi külastanud.» Nädal tagasi peetud sünnipäevapeolgi oli Värnik ülemeelikus tujus praalinud, et ta võib lepingu saatega üles öelda ja trahvisumma 100 000 krooni omast taskust kinni maksta! Tantsimine olevat tema prioriteetides hetkel ikkagi viimasel kohal. Praegu leping siiski kehtib. «Suur raha on ikkagi mängus,» ütleb Värnik ainsa põhjuse, miks ta on nõus tantsusaatesse jääma. Kas trahv on 100 000 krooni, keeldub Kanal 2 avalike suhete juht Heili Klandorf kinnitamast. Pärast trenni tunneb Katrin Karisma, et on endast sada protsenti andnud: F: Kalev Lilleorg «Treeningud on olnud absoluutselt väsitavad. Ütlus higist, verest ja pisaratest on täiesti tõsi,» sõnab saates «Tantsud tähtedega» võistlev Katrin Karisma. Ta on kuu ajaga kaotanud treeningutel kümme kilogrammi. Õnneks pole Katrinil juhtunud ühtegi vigastavat õnnetust. «Sülitan nüüd kohe kolm korda üle õla. Aga jah, siiani pole lihased haiged, kael kange ega varbad verised olnud. Ainult higi jookseb ja trenn võtab ikka korralikult läbi.» Tahtmine on Karismal suur ning ta loodab, et tunne läheb järjest paremaks. Karisma ja tema partner Veiko Ratas on aktiivselt harjutanud augusti lõpust. «Teatud periood on vajalik selleks, et partnerid hakkaksid teineteist tunnetama. Meil on kõik siiani hästi olnud.» Trenni teeb paar kolm korda nädalas kaks ja pool kuni kolm tundi järjest. Kuigi tantsusaateks valmistumine hõivab suure osa Karisma päevadest, kuulub tema 24 tunni sisse veel Tallinna volikogu ja kesklinna halduskogu liikmeks olemine, kontserdid ja etendused ning noorema tütre kasvatamine. Ehkki sellest hooajast «Pealtnägijat» üksi juhtiv Mihkel Kärmas peab saate formaadi osas nõu ka endise kaassaatejuhi Vahur Kersnaga, ütleb Mihkel, et see, mis 7. novembrist eetrisse jõuab, on sisuliselt siiski uus saade. Esimesed kaks saadet, mis Mihkel Kärmas septembris üksi «Pealtnägija » nime all tegi, olid traditsiooni jätkavalt teletopi tipus. Kärmas on positiivselt üllatunud: «Ma poleks osanud oodata, et nii tõsised teemad nii paljusid huvitavad.» Kuid samas kahtlustab ta, et paljud televaatajad vajutasid teleri kolmapäevaltuttaval ajal käima ainult selleks, et veenduda, et Vahurit tõesti seal pole. «Kas see nii oli, seda näitab aeg.» Avalikult on välja öeldud, et Mihkel jätkab «Pealtnägijaga» 7. novembrist. Saatejuht on tema üksinda. Kaasautoreid on rohkem – kui palju ja kes, pole veel tänaseks lukku löödud. «Oleme meelega napisõnalised.» Kärmas vihjab vaid, et eraldi võttes ei ole ükski kaasautoreist veel ere staar, kuid piisava auahnuse ja töökusega on neil potentsiaali selleks saada. «Ütleme nii, et mina olen grupi juht ja noorsportlased võtavad tuulde, et ükskord ise hakata gruppi vedama.» Üks mis kindel: tegemist pole enam selle «Pealtnägijaga», millega olime aastate jooksul harjunud. «Sisuliselt räägime ikkagi uuest saatest.»