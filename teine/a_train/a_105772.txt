www.naisteleht.ee	 Diana Lüütsepp (vasakul) ja Inga Glaase proovisid Naistelehe palvel õuetrenažööre. Mõlemal jagus spordiplatsile vaid kiidusõnu.: F: Kalev Lilleorg Eestimaa suvi on ülilühike ja kuigi trennihimu suur, ei tahaks heameelega ühtki päikesesooja minutit jõusaalis rassimisele loovutada. Vähemalt Tallinna, Rakvere ja Narva-Jõesuu inimestele on lahendus olemas – neisse linnadesse on üles pandud vabaõhujõusaalid. Nagu juba nimetus vabaõhujõusaal ütleb, on võluv just see, et harjutuskoht asub õues, värskes õhus. Pealegi saab seal käia täiesti tasuta ja oh õnne — 24 tundi ööpäevas. Mati Lill, kes treeningseadmete maaletoomisega tegeleb, naerab, et juba väljakute ülespanemise ajal oli rahvas töömeestel ninapidi juures ja aina uuris, et mida tehakse ja miks. Mõned trennivahendid on Matil ka koduaias üleval ning ta kasutab neid agaralt, samamoodi tema abikaasa. «Pärast kuue-seitsmekilomeetrist kepikõnniringi sobivad mõned jõuharjutused ülihästi. Näiteks liigeste liikuvuse parandamiseks ja säilitamiseks mõeldud harjutusi ongi õige teha eelnevalt soojaks köetud kehaga,» jutustab mees. Uhket varustust pole vaja Mati Lill ütleb, et vabaõhujõusaalid on üle ootuste hästi vastu võetud. See teeb ainult heameelt. Platsidel käib igasugust rahvast ja harjutusvahendid on käigus varasest hommikust hilise õhtuni. Et vahendite valik on üsna lai, peaks sobivad leidma endale igaüks. Erksavärvilised jõumasinad, millel lihaseid treenida, venitusi ja painutusi teha, on Tallinnas Stroomi, Pirita ja Pikakari rannas. Väljaspool pealinna saab neist endale kasu lõigata Narva-Jõesuu hoolekandekeskuses ning Rakveres Palermo terviseraja ääres. Veidi teistsugused treeningvahendid leiab Tallinna kesklinnas Politsei pargis ning Tornide väljakul. Parvlaev Baltic Queen: F: Postimees/Scanpix Nagu kuningannale kohane, on Tallinki uus Tallinna ja Stockholmi vahel seilav parvlaev Baltic Queen väärikam ning suursugusem kui selle eelkäijad. Väga paljud eestlased on käinud Rootsi kruiisil. Aeg-ajalt on need nii odavad (Tallink teeb kaks-ühes-pakkumisi ja peresoodustusi päris tihti, nii et hoidke pilk nende kodulehel peal), et lausa patt oleks käimata jätta. Pakid lapsed ja mehe kaasa ning lähete vaatate kogu perega, mismoodi seal Rootsi kunni juures elatakse. Tänaseks vaid kahe kuu jagu Läänemere vett kündnud Baltic Queeniga on seda teha eriti mõnus, sest laev on uus ja seal on nii vanematele kui lastele ohtralt ajaveetmise ning, mis seal pattu salata, ka poodlemisvõimalusi.