www.naisteleht.ee	 «Kui vaid loomad oskaksid rääkida, küll oleks neil alles palju huvitavaid lugusid jutustada,» hõiskab Euroopa staažikaim loomaaiadirektor Mati Kaal.: F: Kalev Lilleorg «Kui vaid loomad oskaksid rääkida, küll oleks neil alles palju huvitavaid lugusid jutustada,» hõiskab Euroopa staažikaim loomaaiadirektor Mati Kaal (ta on ametis olnud 40 aastat!) ja pajatab siis oma hoolealuste eest ise nende elu mõnest värvikamast seiklusest. Kumma pruudi valib äsjasaabunud jääkarupeig Nord – kas ema või tütre? Milline näeb välja lumeleopardi uus puur? Mitu sõralist loomaaias täna sündis? Millal on oodata elevandibeebi Jumbot? Need on vaid mõned küsimused, mis Mati Kaal (62) kelmikalt naeratades esitab, kutsudes sel moel ka kõiki tänavu 70. sünnipäeva tähistava Tallinna loomaaia tegemistest osa saama. Epp Reinmets Peigmees Nord ehk kuidas rullub lahti armukolmnurk Kui 530kilone jääkarumürakas Franz poolteist aastat tagasi õnnetu juhuse tõttu surma sai, oli kogu loomaaia meeskond leinas. Iseäranis must oli see päev Franzi fännklubile, mille liikmed aastast aastasse käisid loomaaias ainult oma lemmiktegelase pärast. Kõigi rõõmuks jõudis selle aasta aprilli algul Tallinnasse jääkaru Nord, kes põhjustas kohe erilist elevust ka emaste jääkarude Frida ja Waida pool. Ega Nordki kaunitaride suhtes ükskõikseks jäänud – on ju suisa legendaarsed need kaadrid, kus jääkarunoormees puuri varbade külge hüppab, et taamal jalutavaid emaseid kaeda. Et mitte aprilli lõpus, mai alguses olevat innaaega maha magada, peavad loomaaiatöötajad ja loomulikult ka uhke peigmees Nord kiiresti tegutsema. «Loomadel on aga nagu inimestel – peab tekkima klapp,» selgitab Mati. «Vahel mõtlen, et lõikaks nüüd küll juuksed hästi lühikeseks,» jutustab Sirli, kelle kaksikud tütred Kertu ja Kristel peavad emme punast patsi just neile sikutamiseks mõeldud leluks. Abikaasa ei taha Sirli poisipeast aga kuuldagi.: F: Kalev Lilleorg 17 aastat tagasi kirjutati Eesti esimesse rekordiraamatusse pikimate juuste omanikuna Sirli Sipp Kulli nimi. Tema enda jaoks on pooleteisemeetrine pats väga loomulik. «Olen elus vaid mõni kord juuksuris käinud,» ütleb naine. Ülipikad juuksed lihtsalt kulusid lühemaks! Kujutage ette, et kõnnite tänaval ning autojuhid tuututavad teile pidevalt ja vastutulijad käänavad teist möödudes kas või kaela kahekorra – ja seda mitte teie lühikese seeliku, vaid ülipikkade juuste pärast. «Pidin kogu aeg kõigile seletama, kuidas ma oma juukseid hooldan või miks mul üldse nii pikad juuksed on,» jutustab Sirli (32) elavalt. Põhjus on lihtne: Sirlile lihtsalt ei jõudnud kohale, mis taeva päralt peaks juukseid lõikama. Need olid ju ilusad pikad, miks ei võinud nad kasvada, imestas ta teiste imestust.