www.naisteleht.ee	 Ubudis leiab nädalate kaupa tegevust nii looduse- kui ka loomingusõber.: F: Silvia Pärmann Mõne inimese karmavõlg on nii väike, et ta võib kogu elu veeta Bali para­diisisaarel – ülejäänutel on õnneks võimalus seal puhata ning nautida loodust ja kunsti saare kultuuripealinnas Ubudis. Tunnise autosõidu kaugusel Bali kuulsatest surfirandadest asub Ubud – kärestikulise Ayungi jõe kaldale rajatud linnake, kus ilmselt on enim kunstigaleriisid ühe elaniku kohta maailmas. Ubud on sõbralik väikelinn, kuhu öösiti saadavad lähedal kõrguvad mäed jahedamat õhku ning kus pea igal sammul avanevad hingematvad vaated rohetavatele riisipõldudele, palmisaludele ja maisiistandustele. Ubudi püha ahvide mets iidsete templitega annab tunnistust pikast ajaloost ning toob linna mõistlikus koguses turiste, kelle huvidering on lai. Tänavatel käib kauplemine, peetakse kukevõitlusi ja ... maalitakse. Kui selgus, et Patrick on sündimas, otsustasid Cardo ja Kaja, et seovad oma elu lõplikult rahuliku merelinnaga.: F: Kalev Lilleorg Itaalia restorani rajamine Pärnusse on kunagist Saku õlletehase juhti Cardo Remmelit muutnud rohkem, kui ta eales osanuks arvata: abikaasa Kajaga tuleb kodus, restoranist korrus kõrgemal, töökoosolekuid pidada ning tema ja Kaja lapsed on Pärnus moodustanud suure, vahemerelise ja sõbraliku perekonna. Cardol (55) ja Kajal (40) on kahe peale kolm last ning kaks lapselast. Mõlema vanemad lapsed on juba täiskasvanud, aga ema-isa külastavad nad igal võimalusel, iseäranis tihti suvel, kui Pärnu elutempo muutub talvisega võrreldes tundmatuseni. Hommikuti ärkab Cardo tavaliselt enne pere noorimat liiget Patrickut (1,5), aga kahte täiesti ühesugust päeva tema elus pole. «Rutiinne on raske öelda, siin alati midagi juhtub,» kinnitab ta restoranile viidates. Kui küpses eas isaks saanud sõbrad Cardole ütlesid, et väike laps muudab kõik, ei osanud ta arvata, et see on sedavõrd sügav tõde. «Pühendumine on suurem, emotsioon on sellest veel suurem,» selgitab ta. Süda jääb lapse juurde Cardo ja Kaja tegid otsuse suvepealinna paikseks jääda, kui Patrick oli tulemas – Pärnu on lapsele kasvamiseks mõnus koht. «Lähed vankriga välja, pole mingeid probleeme,» ütleb Kaja. Cardo nendib, et kui ta tütre Kristina (33) kasvamisajale tagasi mõtleb, siis praegune on ikka täiesti teine maailm. «Noorena last kasvatades on sul iseendaga palju tegemist. Kui kuhugi kutsuti, siis otsisid lahendust, kuidas leida lapsehoidjat, et ikka saaks välja minna,» toob ta näite. «Nüüd mõtled, kuidas saaks nii lahendada, et ei peakski minema.» Osaks Sveni totaalsest muutumisest on ka tätoveering. Sõnakas kiri tema kaelal deklareerib Sveni viimase aasta mõtetega kooskõlas: «Pole müügiks».: F: Helin Loik Tippkokk Sven Azojan , kes perenaistele aastaid nõu andnud lugematutes telesaadetes ja ajakirjades, on alustanud «totaalse muutumisega». Kaotatud kilod, uus soeng ja värske tätoveering on alles algus. Sven valmistub maitsma ka popmuusiku leiba ning on otsustanud kolida Hispaaniasse. Kõik algas sellest, et aasta tagasi murdis Sven (42) jalaluu ja tema ringitormamisse tekkis pealesunnitud paus. «Ma läksin 16aastaselt tööle ja sellest saadik on mul olnud ikka neli-viis rauda korraga tules. Pole olnud aega elu üle järele mõelda,» räägib Sven. «Kui siis aeg tekkis, jõudsin ühel hetkel hirmutava mõtteni, et mu elu polegi nii roosiline. Tekkis äratundmine, et olen alati rabanud teiste heaks. Nüüd aga tahan olla see, kes ma olen!» Lahutas abielu, et elada endale Paljuski just seepärast lahutas Sven mullu suvel abielu naisega, kellega oli koos 20 aastat. «22aastaselt sai minust kohe ka kolme poisi kasuisa. Nüüd on nad juba täiskasvanud ja meie ühine tütargi saab varsti 17. Nii et lapsed on suureks kasvatatud ja millal siis veel endale elada kui mitte praegu?» küsib Sven ja lisab, et lastega saab ta endiselt hästi läbi. «Tütar on minu maailm! Vahel küsin tema käest nõugi, et mitte teha otsuseid, mis teda solvaks või riivaks. Isegi minu imagomuutuste taga on aeg-ajalt just tütar. Ta on öelnud, et paps, sa oled palju nooruslikum kui viis-kuus aastat tagasi.»