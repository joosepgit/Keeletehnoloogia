www.naisteleht.ee	 Pelguranna apteegi farmatseut Tiina Ermann soovitab plaastri katkisele kohale valida vastavalt olukorrale. Näiteks ei sobi veekindel plaaster pikaajaliseks kandmiseks, kuigi see võib hästi peal püsida: plaastri küljes olev kile ei lase õhku läbi ja haava paranemist pole loota. Tervenemisele aitab paremini kaasa tekstiilplaaster, veekindlat soovitab ta kasutada tõesti vaid pesema või ujuma minnes. Nahk olgu enne plaastri kleepimist puhas ja kuiv. Kuigi iga kriimustus, põletus, hõõrdunud koht ja marrastus vajab eri plaastrit, pole koju plaastrikarpe riita laduda mõtet. Nagu muul apteegikraamil, on ka plaastritel säilivusaeg piiratud. Kertu Sikk Medrull Natural Care Textile , 20 tk Hind: 36.80 Mulje: Poorne, hästi kinnituv, õhuke ja õhku läbilaskev. Kannatab vett ja liikumist. Maha tõmmates eemaldub kergelt ja puhtalt. Nahal pehme, mõnus ja kerge. Pärast jalutuskäiku on plaaster sama kindlalt paigas nagu alles pandud, ainult pisut tolmune. Väga hea ja praktiline. Grillvorsti-pastavorm: F: Helin Loik Grillijad hindavad sageli oma söömisvõimeid üle ja mõnusa vabaõhusöömaaja lõppedes laiutavad laual suured grillvorstihunnikud. Mida nendega peale hakata? Naisteleht leidis kuivetunud vorstikestele järgmise päeva toidulaual kasutust. Mõnusalt mahlased ja maitsvad on grillvorstid vaid otse tulelt võetuna. Juba mõne tunniga muutub vorstide välimus kuivetunuks ja nahk tõmbub kortsu nagu vanal naisel. Sellised vorstid ei ahvatle enam kedagi sööma, eriti veel järgmisel päeval. Tegelikult pole allesjäänud vorstid teab mis suur õnnetus – nutikas perenaine oskab neistki valmistada järgmisel päeval kiire ja maitsva eine. Toidu sisse peidetuna saavad krimpsus vorstikesed justkui uue elu, andes kogu roale meeldivat suitsust mekki. Retsepte, kuidas kasutada hangunud grilltooteid, ei leia ühestki retsepti- raamatust ega interneti kokandusportaalist. Julgelt võib aga ette võtta retseptid, mille koostises on viinerid, sardellid, pihvid, suitsuvorst või isegi liha. Grillitud vorstid sobivad nende aseaineks igati hästi. Kindlasti tasub valida selline toit, kuhu liha käib tükeldatuna. Viiludeks või kuubikuteks lõigatuna ei saa keegi aru, et vorst on olnud viletsa välimusega. Nii pääseb ka suitsune mekk paremini toidu sisse. Kuna vorstid on juba küpsed ja vajavad vaid soojendamist, saab söök ruttu valmis. Need sobivad suure- päraselt kastmetesse, talupojaomlettidesse, vormi- ja pajaroogadesse, salatitesse, pitsa või lahtise piruka katteks ja miks mitte ka suppidesse. Täpselt samamoodi võib järgmise päeva toidu sees ära kasutada ka allesjäänud grill-liha, šašlõki ja toorvorstikesed. Anne Põder