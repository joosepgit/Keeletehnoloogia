www.lapsemure.ee	 u pool aastat tagasi mind vägistati.. Siiamaani pole julgenud kontrolli minna.. Lihtsalt iga õhtu ma luban endale, et hommikul ma teen selle asja ära, aga kõik need päevad olen ma seda lihtsalt edasi lükanud.. Kardan, et mind mõistetakse hukka.. Et mind tembeldatakse kohe mingiks narkomaaniks või l.... Need töötajad keskuses võivad ju head nägu teha, aga sisimas nad kindlasti mõtlevad, et näe järjekordne noor loll tüdruk ,kes ei tea midagi kondoomist vms. Kindlasti tuleks kontrollis ära käia. Kui peaks selguma, et oled nakatunud siis on kiire tegutsemine väga oluline sinu tervise suhtes. Kui HIV-positiivne inimene haigestub mōnda teisse nakkushaigusesse, toob see kaasa viiruse kiire paljunemise, mis omakorda viib immuunsussüsteemi jätkuva nōrgenemiseni. Ning sellisel juhul võib ka lihtne haigus tõsiseid tagajärgi tuua. Ravi varajane alustamine on kriitilise tähtsusega. On ju täitsa olemas võimalus, et sa ei ole nakatunud, siis on ju eriti suur kergendus seda teada ja kohe üks mure vähem. Seda on võimalik ka anonüümselt teha, mis tähendab, et keegi ei saa sellest teada. Ja lõpuks arvan, et sa oled natuke ülekohtune spetsialistide suhtes. Nad on ka inimesed, võimelised mõistma ja kaasa tundma. Sa ei ole esimene seksuaalse väärkohtlemise ohver, kellega nad kohtuvad, vaevalt et nad sinu jutus kahtlema hakkavad. Kiire tegutsemine väga oluline. Loodan, et sa võtad ennast kokku ja käid kontrollis ära. Kaotada ei ole seal midagi. Tegu on traagilise sündmusega, millest tihtipeale on raske üle saada. Kas sul on olnud võimalust kellegagi rääkida sellest? Ka profesionaalse toe saamiseks on mitmeid võimalusi. Lapsemure kodulehelt võib leida sobivaid variante. Siingi ei tasu hukkamõistu karta ning kaotada ei ole midagi. Kui soovid ise anonüümseks jääda, siis on võimalik vestelda telefoni teel või kirjateel näiteks nõustamisportaalis Lahendus.net. Ka meie konsultantidega saab kirjutada privaatsõnumite kaudu, aga selleks tuleb lapsemure foorumis kasutajaks registreeruda. Igal juhul ei pea sa kartma ega üksi olema. On olemas inimesed, kes on valmis sind aitama. kindlasti käi ära. keegi ei mõista hukka sind. kui mina käisin, siis oli see tädike küll väga tore seal, koguaeg küsis verd võttes et ega mul halb ei ole ja korrutas koguaeg et tubli tüdruk tubli tüdruk need inimesed on ju spetsialiseerunud sellele alale, ja teavad kuidas käituma peab jne. ole julge igatahes. endal hea hiljem kui käidud saad- Niih tegin siis end kasutajaks.. Mõtlesin, et teen homme selle asja ära ja samas mõtlesin, et lähen ka psühholoogi juurde, et äkki aitab väheke, sest viimasel ajal ei ole saanud magada õudusunenägude pärast ja muude mõtete pärast.. KUID mul pole õrna aimugi kuhu sel juhul pöörduda.. Kõik need tasuta psühholoogid on ju kinni.. Just vaatasin ühte seksuaalnõustamise kliiniku kodulehekülge ja sealsel psühholoogil oli kuni märtsini ajad kinni Ja riiklikule psühholoogile on vaja saatekirja Põhimõtteliselt ongi nii, et abi on nii kättesaadav, aga samas ka nii kättesaamatu.. Tere Jethro! Tasuta psühholoogilise nõustamisteenusega on tõepoolest see häda, et ootejärjekorrad on tihtipeale pikad. Kui sa oled alaealine ja Tallinna elanik, soovitaksin sulle tasuta nõustamist Tallinna Perekeskuses ( http://www.pk.ee/?id=4&gid=2&view=page&keel=Est ). Vaja ainult helistada ja aeg kinni panna. Saatekirja vaja pole ja sinna peaks saama aega ka enne märtsi. Igal juhul on hea, et sa tegutsed! Parimat! seda on muidgi kahju kuulda ja loodan, et saad sellest üle, kuigi see on sisemiselt ja hingelt raske. aga kontrollis käi kindlasti ära. nad võivad sinust arvata mis tahavad ja las nad arvavad, kui neid see erutab. pea asi , et nad seda sulle näkku ei ütle ja pealegi sa näed neid inimesi esimest ja viimast korda. nad ei ole sinu sõbrad. ära ültse mõtlegi teiste arvamusele, mõtle enda peale. sa oled noor ja elu ees, ära riku seda ära. nii et luba , et homne päev käid ära Kes on foorumil