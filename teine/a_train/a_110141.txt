www.advent.ee	 Kasvage meie Issanda ja Päästja Jeesuse Kristuse armus ja tundmises! Tema päralt olgu kirkus nüüd ja igaviku päevil! 2Pt 3:18 Püha Vaimu töö esimene faas selles maailmas on patuste süüdimõistmine. Teine faas on patuste pööramine. Kolmas faas on kristlase puhastumine ja neljas teenistusele volitamine. Püha Vaimu puhastustöö kestel arenevad ja ilmnevad elus Vaimu viljad. Need ei ole vaimuannid, mis muudavad meie elu – nende eesmärk on teha meid kasulikuks Jumala teenimisel. Meie elu peab saama puhastatud enne, kui meile antakse õigus teenimiseks. Kui inimene on pöördunud, siis ta on jõudnud punkti, kus ta loobub oma minast ning hakkab sõltuma Kristusest. Kui ta jääks sellesse olukorda kogu oma ülejäänud päevadeks ja sõltuks kogu aeg täielikult Kristusest ning mitte iseendast, ei kukuks ega ebaõnnestuks ta enam. Senikaua, kuni me jääma lootma Jumala väele, me ei kuku ja Saatanal ei ole meie üle võimu. Kuid kasvavad kristlased on paratamatult teadlikud, et nad kukuvad ja ebaõnnestuvad. See on seepärast nii, et me ei jää pidevalt sõltuvusse Jumala väest. Me sõltume Temast ainult osaliselt ja nii läheme osaliselt tagasi ka oma vana harjumuse juurde sõltuda iseendast. Kui inimene on uuestisündinud, tunneb ta seda, mis on Jumalal tema jaoks plaanis. Kui ta kasvab, õpib ta sõltuma ikka rohkem ja rohkem Jumala väest. Me oleme oma uuestisünnis täiuslikud ja kui me kasvame, võime täiuslikud olla ka kasvamises. Kui oleme õppinud sõltuma kogu aeg Jumala väest ja mitte kunagi enda omast, oleme me täiuslikult valminud. Püha Vaimu puhastustöö algab pöördumishetkest ja toob kaasa pidevas allumises kasvamise. Allaandmine on kõik-või-mitte-midagi igas punktis. Me ei saa kunagi toetuda osaliselt Jumalale ja osaliselt iseendale. Ainus asi, mis osalise või mittetäieliku allumise korral juhtub, on see, et me sõltume osa ajast Jumalast ja osa ajast iseendast. Kuid kasvamine kristlase elus on liikumine edasi, ikka suuremas sõltuvuses Tema väest. See ei ole meie töö, sest ükski ei saa ise oma minast lahti öelda. Me saame lubada ainult Kristusel see töö eneses lõpule viia.“ – Kristuse tähendamissõnad. lk.159. Kristus teeb seda tööd läbi Püha Vaimu, kui me oleme jätkuvalt, iga päev sõprussuhetes Temaga.