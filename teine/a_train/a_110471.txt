www.bioneer.ee	 Teeme Ära Maailmakoristus 2012 aktsiooniga tegelev meeskond kutsub täna kõiki huvilisi ja kaasalööjaid suurele infokoosolekule Tallinnas Olümpia hotellis Beeta saalis kell 18.00 - 20.00. Üksikasjalikuma ülevaate saab ligi 200-st vabatahtlikust koosneva meeskonna viimaste kuude tegemistest, uudistest ja edasistest plaanidest. Täna, 22. veebruaril esitletakse Tallinnas Swissôtelis Eesti teadus- ja innovatsioonisüsteemi uuringu tulemusi, millele järgneb paneelarutelu teemal „Eesti teadus- ja innovatsioonisüsteem majanduse konkurentsivõime alusena“. Üritusel osalevad haridus- ja teadusminister Jaak Aaviksoo ning majandus- ja kommunikatsiooniminister Juhan Parts, uuring saigi teoks mõlema ministeeriumi initsiatiivil. 19. jaanuaril kiitis Euroopa Parlament heaks uue biotsiide reguleeriva määruse . Uue määruse kohaselt keelatakse kahjuritõrjevahendites kõige ohtlikumate kemikaalide ja nanomaterjalide kasutamine, mis on potentsiaalse ohuga inimese tervisele ja keskkonnale. Euroopa Parlamendi hinnangul hakatakse uue määruse tulemusena biotsiide rangemalt kontrollima. Ajakohastatud regulatsiooni eesmärk on ühelt poolt paremini kaitsta inimeste tervist ja keskkonda ning samas tõhustada turustamisloa andmise menetlust. 12.-16. märtsil kuuendat korda toimuv üle-Eestiline "Tagasi kooli" nädal keskendub teemale “100 põhjust, miks on Eestis hea elada”. Rohkem kui kunagi varem on algatuses osalemine sõnum selle kohta, et väärtustame õpetajaametit. 2011. aasta neljandas kvartalis osales elukestvas õppes rohkem kui sada tuhat täiskasvanut, mis moodustab 14,8% protsenti 25-64-aastasest elanikest. Täiskasvanute osalemine elukestvas õppes kasvas 2011. aasta kokkuvõttes 12 protsendini. Keskkonnaamet alustab taas loodusõhtutega, sel aastal jõutakse üheksasse maakonda. Loodusõhtute teemad hõlmavad loodust, kultuuripärandit, keskkonnakaitset ja säästvat arengut. Kokku toimub 54 loodusõhtut ja 9 väliseminari. Teemad ja lektorid valitakse piirkondlike vajaduste ja huvide järgi ning osalejad saavad tagasisidelehe kaudu anda soovitusi lektori valikuks.