www.advent.ee	 Minu õpetus ei ole minu, vaid tema oma, kes minu on saatnud. Kui keegi tahab teha tema tahtmist, küll ta tunneb õpetuse ära. Jh 7:16, 17 Jeesus on Piibli Isik. Ta on kogu selle raamatu teema, iga loo keskne tegelane. Tema oli Sõna, kes rääkis kogu loomisloo. Tema oli ilmutatud sümbolite ja eeskujude läbi. Samuti oli Ta ilmutatud Piibli õpetuste kaudu. Vahel oleme lahutanud doktriinid ja päästmise usu läbi Kristusesse. Mõnel inimesel on olnud raskusi avastada doktriinide tähtsus tõe valguses, et meie vastuvõtmine Jumala poolt baseerub ainult päästmisel, mida Jeesus jagab vabalt kõigile. Meie aga oleme kraapinud ainult põnevust ja rahuldustpakkuvat kiriku doktriinide õpetuste pealispinda, mis ilmutavad Jeesust erilises valguses. Jeesus tuli, et elada ja surra meie eest ning pakkuda meile päästet. Ta tõotas tagasi tulla, et viia need, kes Teda armastavad, taevasesse kuningriiki, kuhu Ta meile asemeid läks valmistama. Jeesuse armastus on ilmnenud meile Tema täielikus hoolitsuses päästa meid maailma patust. Ta on teinud kõik selleks, et me mõistaksime patuprobleemi ja valiksime surma asemel elu. Isegi Tema käitumine Saatana ja langenud inglitega näitab meile, kui õiglane ja kannatlik Ta on; ning kui otsusekindel selles, et mitte keegi ei mõistaks patu olemust valesti. Ta on üles näidanud huvi meie igaühe elu vastu. Ta on saanud avalikuks kui praktiline Jumal, kes oma isiklikust kogemusest teab inimkonna vajadusi. Ta on juhendanud meid parimal viisil, kuidas elada praegu sellel maal, ning hoolitsenud selle eest, et meid üles äratatakse, kui oleme enne Tema tagasitulekut magama läinud. Tal on jõudu puhastada meie süda ning Ta on andnud meile hingamispäeva kui kindla märgi oma võimest teha meid pühaks. Ta on saanud avalikuks pühamus kui Jumala Tall. Ta andis meile liivakasti tasemel illustratsiooni meetodist, kuidas Temaga ühendust võtta. Ta avas tee Pühamast Püha juurde andmaks meile kindluse, et Jumala seadust on ikkagi võimalik pidada – läbi Tema jõu. Kui me õpime doktriine Jeesuse valguses – mida need meile Temast õpetavad ning meie suhtest Temaga –, siis avastame meie koguduse õpetuste iseloomuliku ja teistest eraldava tähenduse ning valmistume jagama neid tõdesid meie ümber oleva ootava maailmaga.