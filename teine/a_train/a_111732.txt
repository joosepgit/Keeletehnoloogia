www.advent.ee	 Giid palus turistidegrupil, kes reisis Lähis-Idas, vaadata lambakarjuseid. Lambakarjus ei aja kunagi oma lambaid, vaid pigem juhib neid“, ütles ta. Nii hakatigi ootama võimalust seda näha. Kuid esimest gruppi lambaid, keda nad nägi, aeti, ergutades neid edasi minema keppide, kivide ja hüüetega. Turistid uurisid asja, et teada saada, mis oli lambapidamises juhtunud, ning said teada, et nad olid sattunud lammaste peale, keda viidi lihuniku juurde! Jeesus ütles: Kui keegi tahab käia minu järel, siis ta salaku oma mina ja võtku oma rist ja järgnegu mulle.“ (Mt 16:24). Ta ütles, et lambad kuulevad karjase häält, keda nad tunnevad, ja järgnevad talle. (Jh 10:4). Ta ütles: Kes tahab mind teenida, peab järgnema mulle“ (ptk 12:26). Jeesus ütles noorele rikkale mehele, et too müüks kõik, mis tal oli ja järgneks Talle (Mt 19:21). Ta kutsus jüngreid endale järgnema, et neist saaksid inimestepüüdjad. (Mt 4:19). Kui me järgime kedagi, keda me usaldame, on see vastand sellele, kui meid meelituste teel või vägisi midagi tegema sunnitakse. Jeesus kutsub meid Talle järgnema. Ilmutuse 14:4 leiame grupi inimesi, kes on nii seotud selle Ühega, kes on nii Karjane kui ka Tall, et nad järgivad Teda, kuhu iganes Ta läheb. Luuka 9:57-62 räägib meile grupist, kellel on probleeme Jeesuse järgimisega. Neil on vabandusi. Neil on teisi asju, mida nad järgimise asemel tahavad teha. Jeesus näitab neile, et neil ei saa olla jagatud südant. Need, kes järgivad Teda, peavad olema täiesti pühendunud. Kuid võti on selles, et neil paluti järgida Teda. 1.Peetruse 2:21 ütleb: Selleks te olete kutsutud, sest ka Kristus kannatas teie eest, jättes teile eeskuju, et te käiksite tema jälgedes.“ Ainult Püha Vaim teab iga hinge ajagraafikut. Meie ei tea. Me peame lubama Tal teha oma tööd. Tema on see, kes peab tooma igaühe meist otsustamisele. Kõikide otsuste alus on otsus järgida Kristust. Ainult sellisel alusel tehtud otsus on tähendusrikas. Kui me oleme valinud Jeesusele järgnemise ja oleme õppinud tundma Tema häält, siis võib Ta meid juhtida ükskõik millise otsuseni, milles Ta soovib meid juhtida. Püha Vaim juhib igaüht isiklikult Kristusele järgnema ja seda päev-päevalt jätkama.