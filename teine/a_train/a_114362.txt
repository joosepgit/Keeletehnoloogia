www.advent.ee	 Ma olen rõõmus täna, et meile on tõotatud tarkust, sest evangeeliumi lihtsus on mõistmiseks raske õppeaine. Üks põhjustest, miks see nii raske on, peitub selle lihtsuses. Kaua aega oleme otsinud midagi sügavat ja teoloogilist, kuid tõde on, et see on lihtne. Jumal peab aitama meil mõnikord aru saada, kui lihtne see tegelikult on. Meil oli kolledis õppejõud, kes tavatses öelda, et tõeline kunst on kunsti varjata.“ Tal tuli see meile lahti seletada. Ta ütles, et mõned asjad, mis on väga sügavad mõistmiseks, on sügavad oma lihtsuses. Esmapilgul võib see, mis on tõeliselt suur, näida nii tagasihoidlik, et ei paistagi suurena. Ma olen tänulik, et Jeesus on meie tarkus. Pane tähele, et ei ole olemas sellist asja nagu tarkus lahus Jeesusest. Tema on saanud meile tarkuseks. Jeesus, tulles siia maailma, toetus oma Isale tarkuse saamiseks. Jumal oli Tema tarkus.Tarkus, mida me näeme tema elus väljendumas, tuli Tema Isalt. Sama tarkus on kättesaadav ka meile täna, ühenduse läbi Jeesusega. See on tarkus, mis võimaldab meil aru saada päästmisest usu läbi Jeesusesse selle täiuses. See on raske, sest inimmõistuses on midagi, mis ei suuda vastu võtta arusaamist, et pole mingit viisi, mille kaudu saaksime ise ennast päästa. Tõde on selles, et kõik, mida me saame teha, on tulla Jeesuse juurde just sellistena nagu me oleme, ning jätkata Tema juurde tulemist päevast-päeva, et kogeda jätkuvalt päästmise kogemust. On vaja tarkust ülevalt, et aidata meil mõista ja vastu võtta seda lihtsat evangeeliumi.