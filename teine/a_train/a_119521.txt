www.advent.ee	 Mõned kutsuvad seda eriliseks tundeks. Teised jälle Püha Vaimu hääleks, mis Sinuga räägib. Kolmandad ütleksid, et see on vaid Su ettekujutus ja ei midagi muud. Kirjandusevangelistid usuvad, et Jumal räägib nendega Püha vaimu kaudu ja ütleb neile tihti, kuhu minna, et puuduses inimest leida. Seda juhtub USAs, Jaapanis, Koreas, Filipiinides, Aafrikas; seda juhtub kõikjal. Kirjandusevangelist Gilles Duran sõitis mööda peamist kiirteed Bordeaux ja Saintesi vahel, Prantsusmaal. Ta tundis, nagu oleks talle lausa öeldud, et peab vasakule pöörama. Alludes sellele tundele, pööras ta kõrvale ja leidis end Mozerollesi külast. Kui ta sinna jõudis, tuli talle samasugune tunne. Seekord pidi ta ühe teatud maja uksele koputama. Kui naine uksele tuli, selgitas mees oma külastuse põhjust ja naine kutsus ta soojalt edasi. Peagi avastas kirjandusevangelist, et naisel oli palju küsimusi vaimulikel teemadel. Nad rääkisid pikalt. Kui söögiaeg kätte jõudis, valmistas ta neile lõunaeine. Nad jätkasid vestlust, kui toitu nautisid. Kirjandusevangelist sai teada, et naine oli kohaliku koguduse liige ning et tal oli eriline unistus. Ta unistuseks või sooviks oli alustada oma külas piibliuurimisgruppi, kuid ei teadnud, kuidas alustada. Ta ostis Gilles Duranilt hulga raamatuid ja muretses neid kirjandusevangelisti järgmistel külastustel veelgi. Gilles arvas, et oleks aeg teda kohaliku koguduse pastorile tutvustada, et too järje üle võtaks. Pärast pastoriga Piibli uurimist tehti ta kodus uurimisgrupp. Sellesse kuulusid ta tütar, kaks tütrepoega, kaks tütretütart ja mitu külaelanikku. Naise soov oma kodus piibliuurimisgruppi korraldada sai täidetud ja tema oli grupi koordinaator. Adventpastori juhendamisel kohtus grupp regulaarselt ning me oleme kindlad, et selle tulemusena võidetakse igavikule mitu inimest. Kui see vaikne hääl Sinuga räägib ning teatud majja või teatud inimese juurde saadab, ära lükka seda kõrvale. Või kui kuuled sedasama vaikset häält kutsumas Sind pühendama oma Jumalalt saadud andeid ja aega kirjandusteenistuse kaudu Tema heaks töötamisele, ära kõhkle! Mine ja jaga teistega päästerõõmu ning nii saab Su enda hing ka rikkamaks. Vasta kohe: "Siin ma olen, Issand, läkita mind." "Raamatututvustaja õlul lasub suur vastutus.... kui ta usaldab ühest kohast teise rännates Issandat, on Jumala inglid tema ümber ning annavad talle sõnu, mis on paljudele valguseks, lootuseks ja julgustuseks" (Ellen G. White, "Kolportööritöö", lk 111).