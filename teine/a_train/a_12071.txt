www.bioneer.ee	 Idud sisaldavad rikkalikult kiudaineid ja vitamiine. Nad pakuvad silmailu ning peletavad ka kevadväsimust. Idude kasvatamine ja söömine ei ole enam ammu ainuüksi taimetoitlaste harjumus. Kevad on loomulik aeg uue elu tärkamiseks. Idu kasvamine seemnest on taime aktiivse elu algus. Sellepärast sisaldavadki idandid suures kon tsen tra tsioonis väär tuslike ensüüme, pro teiine, mineraalaineid, mikroelemen te ning looduslikke vi tamiine. Idanditele omistatakse tervendavat mõju nina-, kurgu-, kopsu- ja nahahaiguste puhul. Abi saab ka nakkushaiguste korral. Pidev idude söömine ennetab külmetushaigusi ja parandab juuste ning peanaha tervist. Idanditest on abi ka kaalujälgijatele, kuna selle tervisliku toidulisandi kalorsus on madal. Näiteks mungoa idud annavad 100 grammi kohta 30 kalorit, sojaoad aga 90 kalorit. Kuigi idandi tel on sõl tuval t taime sordist erinev valmimisaeg, pee takse parimaks kolme päeva vanuseid idusid. Pärast seda hakkab taim jõudsalt kõrgusesse kasvama ja ise toitaineid aktiivselt tarbima. Tänapäevane seemnevalik on mitmekesine ning sobiva sordi leiab nii maheda, vürtsika kui ka mõrkja mai tse eelis taja. Poele ttidel t võib leida läätse-, rõika-, sinepi-, ta tra-, nisu-, mungoa-, brokkoli-, punase kapsa, kressi-, basiilika-, lu tserni- ja seesamiseemneid. Müügil on ka mitmeid seemnesegusid. Idandamiseks vajalikke seemneid leiab nii suuremate kaubanduskeskuste tervisekaupade letist kui ka loodustoodete poodidest. Seemneid sobib idandada taldrikul, purgis, kandikul või spetsiaalses idandamisnõus. Oluline on, et idud oleksid kogu aeg niisked. Keskküttega ruumides võib idandamisnõu katta niiske paberrätiku või marlitükiga. Soovitatav on panna nõu aknalauale valguse kätte. Enne idandamist tuleb seemneid hoolikalt loputada ning soovitatavalt 12 tundi toasoojas vees leotada. Seemneid ei tasu idanema panna liiga paksu kihina, sest nad kasvavad ja paisuvad oluliselt. Kasvavaid idusid soovitatakse päevas kaks korda loputada ning pärast loputamist üleliigne vesi eemaldada. Eriti hästi sobivad idud pajaroogadesse, suppidesse ning salatitesse. Enne söömist idusid keetma ei pea. Suppidesse ja pajaroogadesse lisatakse idud viimasena, et vitamiinid kuumutamisega ei hävineks.