arvamus.postimees.ee	 Argo Ideon: sümbioos Reklaamiärimees Paavo Pettai ei kuulu Keskerakonda (parteiliikmete seas on tema nimekaim, kes on paarkümmend aastat vanem). REKLAAM Kuid olles aastaid jälginud Keskerakonna toimetamisi, on võimatu mitte tähele panna, et Pettai ja Keskerakonna vahel toimib justkui sümbioosne suhe. Juba 1995. aastal korraldas Pettai ühes Tallinna koolis Keskerakonna valimisklipi filmimist, mis tekitas kooli direktoris pahameelt. 2006. aastal saadeti Pettai koos Ideaga nn K-kohukese reklaamide eest väärteoasjas kohtu ette. Kohus väärteo koosseisu ei näinud. Hiljem viisid Pettai ja Idea teed lahku, kuid mitte Pettai ja Keskerakonna omad. Hiljuti võis Tallinna linnavalitsuse väljaandest Pealinn leida kaks lehekülge Pettai usutlust sellest, kui oluline on ühiskonnale Edgar Savisaare uus raamat «Tõde Eestist», mis ilmub «Viinis ja Singapuris». Ilmselt unistaks suurem osa ärimehi sellisest suurkliendist-koostööpartnerist, kellega koostegevus ei lõpe aastakümnete jooksul. Või mis me räägime – laulatatud paaridki ei kõla teinekord nii hästi kokku. Üheskoos nii heas kui halvas.