www.advent.ee	 D. A. McAdams, kes juhtis mitmeid aastaid pühendunult Jumala kirjastustööd, jutustab oma raamatus "Jumalale uksekelli helistades" järgneva kogemuse: "1942. aastal reisisin Jose Lopeziga Kuubasse. Külastasime kolme gruppi inimesi, kes olid meie kirjanduse kaudu sõnumit tundma õppinud. Kirjandusevangelist Jose Lopezi sõnul pidasid kaheksakümmend kaheksa nendest hingamispäeva. Kui hr Lopez välja arvata, olime esimesed evangeeliumitöölised, keda need kaks inimgruppi kunagi näinud olid. Varsti külastas neidsamu gruppe ka George Nickle, liidu president, ja lühikese aja pärast läks sellesse piirkonda vend E. A. Girado, et huvitatute eest hoolt kanda. 1943. aasta septembris saatis C. S. Johnson järgneva kirja, mis puudutas tööd selles piirkonnas: "Möödunud nädalavahetusel oli mul eesõigus saata vend Juan Palaud, Lääne-Kuuba liidu kirjastusjuhti, reisil piirkonda, milles meie töö tänu ühe meie ustava kirjandusevangelisti Jose Lopezi pingutustele alles hiljuti alguse sai. Hingamispäeva hommikul olime rõõmsad, et võisime eest leida umbes kolmkümmend inimest, kes olid õppetükitunniks kokku tulnud. Pärast sellele järgnenud jumalateenistust esitles vend Emilio Girado sen, kes on selles piirkonnas rasket tööd teinud ning huvitatutega piiblitunde pidanud, kuutteist kallist inimest, kes olid juba mitu kuud hingamispäeva pidanud ja soovisid ristimisele tulla. Varajasel pärastlõunal, pärast umbes 8 km ratsasõitu suhkruroo põldude ääres, jõudsime ühe väikese järve rohustele kallastele ning seal maeti need kuusteist hinge Issandas ristimise läbi, et nad võiksid uut elu alustada. Järgneval esmaspäeva hommikul, kui värske hommikupäike järve ümbritsevalt suhkruroolt ja teelehtedelt kastepiisku kuivatas, kogunes väike hulk sõpru ja huvitatuid tunnistama veel üht ristimist, kui veel kuus inimest vette kasteti. Kokku sai kogudus selle usina, ustava ja pühendunud kirjandusevangelisti töö otsese tulemusena juurde kakskümmend kaks uut liiget." Jumal õnnistab kahtlemata meie kirjandusevangelistide pingutusi." Kirjandusevangelistid töötavad inimestega – tutvustavad inimesi oma parimale Sõbrale, Jeesusele. Nad kogevad oma töös igal päeval armu imesid. Meie vennad ja õed Kuubas vajavad meie palveid. Nad töötavad kõige raskemates tingimustes, kuid peavad seda enda eesõiguseks, et võivad Jeesusele südameid võita. Palveta täna Jumala töö pärast Kuubas. "Suurim töö, mida inimesed võivad ihaldada, on inimeste võitmise töö patust pühadusse" (Ellen G. White, "Tervendamisteenistus", lk 398).