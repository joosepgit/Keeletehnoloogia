www.advent.ee	 Piiblilood ja -raamatud võivad mõnikord olla ravimiks inimestele, kes kannatavad närvivapustuse all. Just seda õpime tänasest kogemusest. Jumala ravim stressi vastu on iganädalane puhkepäev ning ehk on Tema ravimiks närvivapustuse vastu päästerõõmu kogemine. Kas see ei lahendaks selles maailmas palju probleeme? Üks arst mõistis kord, et "Piiblilood" polnud ainuüksi hinnalisemad kui raha, vaid ka hinnalisemad kui ükski ravim, mida ta välja kirjutas. Pr Holden, murelik ema, otsustas oma kaheksa-aastase poja Davidi arsti juurde viia. Ta ei teadnud, mis lapsega lahti oli. Pärast poisi isa hiljutist surma ei tahtnud ta enam süüa ega mängida ega võtta osa millestki, mida temaealised lapsed tavaliselt ikka teha tahtsid. Pärast põhjalikku läbivaatust selgitas arst, et poisil oli närvivapustus. Selle põhjustajaks oli ta isa surm. Poiss oli oma isaga väga lähedane olnud. Arst ütles pr Holdenile, et David oli liiga noor, et talle selliseid ravimeid välja kirjutada, mis tavaliselt tervenemisele kaasa aitasid. Selle asemel määras ta veel efektiivsema ravi. "Minge ja tooge ooteruumist "Piiblilugude" näidisraamat," palus ta ema. Kui naine raamatuga kabinetti naasis, jätkas arst: "Nüüd täitke see infokaart ära ja pange posti. Ma tahaks, et te "Piiblilugude" seeria ostaksite ja igal õhtul Davidile ühe loo loeksite." Pr Holden tänas arsti nõuande eest ja lahkus, "Piiblilugude" infokaart käes. Ta ei tahtnud aega raisata ja seda posti teel saata; selle asemel läks ta järgmisel hommikul lähimasse Koduse Tervise ja Hariduse Teenistuse kontorisse ja palus, et mõni esindaja tuleks ja talle võimalikult peatselt raamatuid esitleks. Kirjandusevangelist läkski ja pr Holden oli väga õnnelik, kui sai talt osta "Piiblilood" ja "Sinu Piibel ja sina". Ta ei pidanud oma raamatuid ootama, sest kirjandusevangelistil olid mõned autos olemas ja ta sai need kohe üle anda. Samal õhtul luges ta Davidile esimese loo ja igal järgneval õhtul järgmise loo. David reageeris sellele väga hästi ja oli kuue kuu pärast täiesti taastunud ning valmis taas kooli minema. Kas ka Sina usud, et Jumala Sõna tervendab? Kindlasti tervendab! Proovi ise järele – loe igal päeval Piiblist üks peatükk ja koge selle ravivaid imesid nii ihu kui hingega. Täna palvetame nende tuhandete patuhaigete südamete pärast oma kogukonnas ja meid ümbritsevas maailmas. Südamete pärast, kes vajavad meeleheitlikult ravi. Südamete pärast, kes vajavad kedagi, kes viiks neile "retsepti", mis raviks lisaks nende ihule ka hinge. SINA võiksid olla see keegi oma kogukonnas.