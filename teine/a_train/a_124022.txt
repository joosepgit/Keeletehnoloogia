www.advent.ee	 Pastor Dale Thomas jutustab meile loo sellest, kuidas Jumal Aafrikas, ühe Libeeria muslimi elus, imeteo tegi. See kogemus tõestab veel kord, et ükskõik, millised tingimused või inimese uskumused ka poleks, Jumal leiab alati siira südame, mis otsib tõtt. Magnus S. Kallon oli muslim, kes töötas Libeerias, Monroovias, Universal kindlustuskompanii heaks. Et sissetulekule lisa teenida, töötas ta poole kohaga ka sama linna Ameerika saatkonnas. Magnusega koos töötas ta kristlasest sõber Dwight Barnes. Muslimist Magnus ja kristlasest Dwight said sõpradeks, sest töötasid samas kindlustusfirmas ning olid mõlemad pärit naaberriigist Sierra Leonest. Kui Magnusel oli mingi probleem, jagas ta muret oma kristlasest sõbra Dwightiga. Sellistel puhkudel palvetas Dwight alati Magnusega. Magnuse meelest oli väga intrigeeriv, kuidas Dwight palvetas. See kõlas nii, nagu ta oleks rääkinud lähedase sõbraga. See omakorda tekitas Magnuses huvi kristlusest rohkem teada saada. Ühel päeval külastas Magnus linna adventistide peakorterit ja uuris meie uskumuste ja doktriinide kohta. Presidendi naise, pr Gordoni abiga võttis ta peagi rõõmsalt osa "Prohvetikuulutuse hääle" kursusest. Ta uuris neid õppetükke ka oma sõbra Dwightiga. Koos hakkasid kaks sõpra ka Ilmutusraamatu seminaril käima, kus mõlemad veendusid tões täielikult ning tulid ristimisele. Vend K. Mutembwa, kohalik kirjastusjuht, kutsus neid üles kasutama oma andeid evangeeliumikirjanduse müümiseks ning seeläbi inimeste igaveseks eluks ette valmistamiseks, selle asemel, et müüa kindlustuspoliise selle maailma tarvis. Nad olid mõlemad juba ostnud mõningaid raamatuid kohalikelt kirjandusevangelistidelt ning märkasid, et nood olid väga alandlikud, siirad ja pühendunud inimesed, kuid ilma kõrge hariduseta. Nad uurisid, miks vend Mutembwa ei palganud kvalifitseeritumaid, haritumaid ja esinduslikumaid töötajaid. Ta vastus pidi neile meeldima, sest nad jätsid mõlemad oma töö, et saada elukutselisteks kirjandusevangelistideks. Nad astusid Kirjandusteenistuse seminari, mille direktor vend Mutembwa oli, et valmistuda Jumala kuningriigi jaoks südamete võitmise oluliseks tööks. See on taas kord armu ime. Jumal töötab saladuslikke teid pidi, et jõuda ateistini, muslimini, kristlaseni, jah, igaüheni.