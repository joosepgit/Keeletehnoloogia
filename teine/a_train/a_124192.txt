www.advent.ee	 Pastori esimene prioriteet on hingede päästmine; samuti ka kirjandusevangelisti. Pastor teeb täiskohaga Jumala tööd; samuti ka kirjandusevangelist. On ehk vaid üks erinevus – samas kui pastoril on kindel palk, on kirjandusevangelist ise ennast üleval pidav tööline. Selles osas on kirjandusevangelistil väike eelis – ta ei ole pelgalt palgaga piiratud. Ngoie Mayumba töötas kolm aastat piirkonna pastorina, kuid müüs oma puhkuste ajal edukalt oma piirkonna inimestele kristlikke raamatuid ja ajakirju. Pärast kolme aastat otsustas ta hakata täiskohaga kirjandusevangelistiks. Ühel päeval külastas ta Kolwezis asuvat sõjaväe peakorterit ning tutvustas oma raamatuid ohvitseridele. Kui nad nägid pilte erinevatest kuningatest ja kindralitest, kes läbi ajaloo maailma olid valitsenud, võtsid nad vend Ngoie kinni ning nõudsid: "Kust te sellise sõjaraamatu leidsite?" Nad viisid ta peaohvitseri kontorisse. Ngoie küll ei kartnud, kuid palvetas vaikselt: "Jumal, anna need mehed mulle." Pärast seda, kui ta oli raamatut hoolikalt uurinud, puudutasid Jumala sõnad ohvitseri. "See on hea raamat," ütles ta. Sõduritel tekkis kohe huvi ning nad ostsid kõik raamatud ära, mis Ngoiel kohvris olid. Ta oli väga tänulik ja õnnelik sellise kiire palvevastuse pärast. Ngoie Mayuba jätkas oma tööd selles piirkonnas. Issand õnnistas ta tööd eduga. Peagi tulid kuus inimest tema töö tulemusena ristimisele. Täna palvetame kirjandusevangelistide pärast Sairis, kust on pärit tänane kogemus. Selles unioonis sünnib suuri asju ning meie kirjandusevangelistid võivad oma öös olla paljude armu imede tunnistajateks. Mõnikord võivad asjaolud olla väga keerulised, kuid nende usk neid kutsunud Jumalasse on tugev ning nad teavad, et Tema ei vea neid kunagi alt. Kui Jeesus tuleb, on Temaga kohtumiseks valmis lausa rahvamassid, kes on Jumala ustavate kirjandustöötajate töö tulemus.