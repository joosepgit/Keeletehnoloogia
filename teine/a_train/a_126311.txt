www.advent.ee	 Miski ei saa takistada Jumala Sõna saavutamast, mida Jumal plaanis. Mõned on selle põlema süüdanud, isegi põletanud selle levitajaid. Teised on seda ignoreerinud. Kolmandad on selle lihtsalt ära andnud, et sellest lahti saada. Kuid ükskõik, kuhu Jumala Sõna ka maanduks või kes selle üles korjaks ja seda loeks, seal ilmneb Jumala Sõna mõju. Lugeja saab mõjutatud selle erilisest sõnumist armastuse Jumalast, kes oli valmis nii paljust loobuma, et päästa paljusid, kes seda üldse hinnatagi ei oska. Paljud riigid on üritanud Jumala Sõna keelata, kuid kuidagi leiab see ikkagi oma tee nendesse maadesse – ja nende inimeste kätesse, kes otsivad päästet patust. Jumala Sõna ei saa kinni siduda! Iraagis ei oldud õnnelikud, kui Piibel riiki jõudis. Võimud tegid kõik võimaliku, et mitte lubada Jumala Sõnal jõuda nende rahva kätesse. Nad mõtlesid juba, et olukord on päris hästi kontrolli all, kuid siis juhtus midagi! Operatsioon "Kõrbetorm". Sellega tuli kaasa konflikt Kuveidi ja Iraagi vahel. Ameeriklaste väeüksused sisenesid tuhandete kaupa Iraaki ja igaüks neist sõduritest oli saanud enne kodunt lahkumist kaasa uue Piibli. Vaid mõne päevaga sai sõda läbi. Enamik USA sõdurid polnud enne kojupöördumist oma Piibleid isegi mitte avanud. Siis otsustasid nad midagi märkimisväärset teha. Kõik need tuhanded sõdurid otsustasid oma Piiblid Iraaki jätta. Ja just nii nad tegidki. Nad jätsid tuhandeid Piibleid Iraaki! Mõned iraaklased pidid neid raamatuid lugema, sest mõned kuud pärast sõdurite lahkumist Iraagist jõudsid USAsse kirjad, mis uurisid rohkem selle Mehe kohta, millest see veider raamat neile rääkis. Kas Jumala Sõna on võimalik kinni siduda? Ei, kindlasti mitte! Jumal leiab viisi, kuidas oma tõega kõigi inimesteni jõuda ja neile võimalus anda Jeesust tundma õppida. Paljud riigid on üritanud seda takistada – mitte ainult Iraak, vaid ka Venemaa, Vietnam ja Hiina, kui vaid mõningaid loetleda. Kas siis Jumala Sõna nendes riikides tänapäeval ei leiagi? Kindlasti leiab. Ja meie töö levib üldiselt kiiremini riikides, kus Piibel on keelatud, kui nendes, kus on usuvabadus. See võib tähendada, et mõni pühendunud Jumala laps toob salaja Piibli riiki – ja mõnikord maksab selle eest oma eluga, kuid kas Jumala Sõna ei tõota, et "otsige esmalt Jumala riiki ja tema õigust, siis seda kõike antakse teile pealegi"? Paljudes kodudes nendes riikides, kus Piibel on keelatud, tegelikult on Piibel. Võibolla ei saada sellest päris hästi aru, kuid loetut hinnatakse. Milline üllatus saab see Jeesuse tagasitulekul olema, kui võime näha tuhandeid, ehk isegi miljoneid inimesi, kes salaja Jumala Sõna muretsesid, seda lugesid ja nii hästi kui oskasid, Jumalat teenisid. Kas on võimalik, et mõned neist tulevad teie juurde ja ütlevad pisarsilmil: "Aitäh! Aitäh, et tõid Jumala Sõna minu juurde! Kui poleks olnud sinu pühendumist evangeeliumi kuulutamisele, poleks ma nähtavasti Jeesust ega päästeplaani tundma õppinud. Aitäh!" Meie eesõigus on viia Jumala Sõna täna inimesteni. Kas Piiblit või mõnda ajakirja või pisitrükist. Oled sa valmis endast rohkem andma, et tõeseemet külvata? Pea oma tänastes palvetes meeles Iraagi inimesi – ka nemad vajavad häid sõnumeid.