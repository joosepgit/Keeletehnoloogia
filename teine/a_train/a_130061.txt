www.lapsemure.ee	 Tere, see teema siin on pühendatud inimestele, kellele me ei mõtle. Ma ei tea kas see alafoorum selle teema jaoks on õige, aga mind jäi see mõte lihtsalt kripeldama. Kui te ei viitsi mu teksti lihtsalt läbi lugeda, siis ütlen lühidalt: võtke minut, võtke kaks, võtke kolm, ja mõelge kõigele heale mida te olete tunnistanud. See foorum on eksisteerinud 5-6 aastat ning on paratamatu, et selle aja jooksul on keegi mures noor, kes siit foorumist käinud abi otsimas, endalt elu võtnud. Meil on võimatu teada kes nendeks on, aga ükskõik kes ta/nad poleks, tahan ma neile soovida rahu. Tunda kaasa lähedastele ja lihtsalt pühendada hetke, et mõelda nendele inimestele, kellest me oleme võibolla lugenud, aga kellest me midagi ei tea. Mõelgem nende inimeste üle, kes on elus siiamaani tänu nendele, kes on neid aidanud... kasvõi siin foorumis. Võibolla oled sina kellegi päästnud sõnadega (või tegudega), võibolla on sind päästetud. Mõelge nendele inimestele. Mõelge selle üle, et te loete preagu neid ridu üksnes tänu sellele, et teil on arvuti ja kodu. Tänu sellele, et keegi pole teid mõrvanud. ------------------------------------- Mõelgem inimestele, keda me enam ei mäleta. Just nimelt see sama inimene, kes istus bussis sinu vastas, ja kes ei jäänud sulle meelde ainult seepärast, et ta ei teinud midagi halba. Mõelge sellele inimesele, kes tõstis üles millegi mida sa pillasid. Mõelge sellele inimesele, kes oli järjekorras sinu taga ja ei trüginud ette. Mõelge inimestele, kes kaitsesid teid mingis olukorras. Mõelge oma isadele/kasuisadele, kes teid ei kuritarvita. On fakt, et inimestele jäävad kindlalt meelde need, kes neile midagi halba on teinud. Aga halba poleks ilma heata, ja head tähtsustatakse liiga vähe. Kogu tähelepanu pööratakse halvale ja sellele, et seda poleks... Samas kui poleks halba, ei oskaks inimesed headust hinnata. See on kahe otsaga asi. Täname kõik oma ema, kes otsustas meid siia ilma jätta, mitte teha aborti. Olete selle peale mõelnud ? Või mõtlete rohkem nende peale, kes siiski teevad aborti ? Mõtleme nende kimpus noorte peale, kes tänavatel kurja küüsi on langenud. Iseenesest pole nad midagi halba teinud, aga headuse puuduse tõttu on nad seal kus nad on. Kus oli toetav käsi, kui seda vaja läks ? Miks antakse käsi ainult siis, kui inimene on põhjas... kui sedagi ? Tänage seda noorukit, kes läks teist tänaval mööda, aga ei teinud teile midagi... Tänage seda külalist, kes käis sul külas, aga midagi ei varastanud. Tänage seda inimest, kellega sa olid tülis, aga kes ei läinud selle tõttu vägivaldseks. Tänage oma kaaslast (poissi, tüdrukut, naist, meest), kes teid ei löö ja kes hoolib. Mitte ärge mõelge ainult neile, kes löövad ja kes ei hooli. oh, üsnagi positiivne ja üllas vertigo. palju on siis su hing nelja aasta jooksul elu karmides tuultes kulunud? Oh sa kurat, tundub et mul on jälitaja.. lugesid mu vanu postitusi? Kui ma selliseid asju loen, siis pean tõdema, et inimesed muutuvad ikka väga palju, isegi kui nad sellest aru ei saa. Kuigi ma võin vahel jääda mõtlema sellistele asjadele nagu ma kirjutasin, aga pean nüüd tuleviku hinges ja kehas tunnistama, et see oli pask. Samas võib-olla ei ole, võib-olla olen ise pasemaks muutunud. Või järsku olen ma siiani selline õrnahingeline poeet, kes maskeerub kalgima südame vale taha, et end paremini tunda? Oh seda aega küll... E: Tegelikult kui ma nüüd mõtlen, siis oli mineviku-minal jutus point täitsa olemas. Peab endale pai tegema. E2: Ja kui ma nüüd veel natuke rohkem mõtlen, siis ma arvan, et ma pole nii palju muutunud kui tundub. Pigem olen ma lihtsalt end ajaga kohandanud. Kes on foorumil