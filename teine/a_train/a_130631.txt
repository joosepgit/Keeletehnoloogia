www.lapsemure.ee	 aga mida teha siis, kui juba 9 aastat tagasi kasutas vend mind mingi mängukannina, otsest seksuaalakti küll minu peal ei toimunud, kuid siiski see kesti mitu kuud ja see on mul siiani meeles ning häbenen seda siiani ning kui see jälle mõttesse tuleb, siis on halb meeleolu kindlustatud, samas ei suuda ma selle eest kuidagi vennale teada anda et ma seda veel mäletan, ja ma tegelikult ei tahagi seda, sest hetkel saame me temaga normaalselt läbi. See, mis juhtus 9 aastat tagasi, on Sind vist väga haavanud, kui Sa seda siiamaani mäletad, ja see tekitab Sinus erinevaid tundeid (häbi, kurbus võib-olla ka viha). Ma võin aimata, et Sa oled vist kõik need aastad sellest vaikinud ega ole kellelegi rääkinud - ja ma usun, et see on vist väga raske - oma tunded väljendamata jätta ja kui seda olukorda meenutada, siis tulevad ka tunded välja ja tahtmatult uuesti ka selle situatsiooni läbielamine. Kui Sind see häirib ja "kummitab", siis oleks ju hea sellest vabaneda. Ja sellest vabanemisel võiks kasu olla psühholoogi vastuvõtul käimisest - seal saate koos arutada, mis juhtus, kuidas see Sulle mõjus, mida Sa siis tundsid, mis jäi ütlemata ja tegemata, ja kuidas sellega nüüd toime tulla. Ma arvan, et sellest vestlusest oleks palju kasu ja sa saaksid oma häbenemisest ja halbadest meenutustest lahti. Psühholoogi vastuvõtule saab ennast kirja panna mitmetes kohtades, mõned neist tasuta: Kriisiabi keskuses (Pärnu mnt 9), tel 6314300 Kesklinna Lastepolikliiniku Noorte nõustamiskabinet (Ravi27 tuba 334) tel.6207342 ...9 aastat ei olegi nii pikk aeg. Sinu vend ei pruugi seda ise mäletadagi, see on kindel. Eriti kui te ei ole sel teemal rääkinud. Ahistamist ja imelikke mänge olen isegi omal nahal tunda saanud. Mitte küll oma vendade poolt (mul on neid 2 ), küll aga kahe erineva vanamehe poolt, kes elasid minuga ühes külas. Sellest on minul juba umbes 15 aastat möödas, kuid mäletan neid siiamaale. Mina rääkisin alati kõike oma emale, kuid ette ei saanud midagi võtta. Ema lihtsalt ütles, et neist eemale hoiaksin (nagu ma selle peale ise poleks tulnud). Ja ema vaatas, et sellist asja enam ei korduks. Kuid ühel neist vanameestest tekkis ikka võimalus minuga kahekesi jääda mõningal korral, ta käperdas mind, kuid alati tõstsin ma hirmsat kisa, ja hakkasin ise sõimama. Sinu puhul on tegemist pereliikmega. See ei lähe meelest, kuid sellest tuleb rääkida. Alati räägi sellest mis Sind piinab, vaevab, häirib... Kes on foorumil