www.lapsemure.ee	 Jutt siis niuke, mul tüdrukut vägistati mingi umbes aasta aega tagasi, siis me veel paar ei olnud, nüüdseks oleme juba 2-2,5 kuud paar olnud, sain teada et teda vägistati, ta ei räägi mulle kes see oli et saaks asja ära klaarida, ja ta ei suuda enam seksuaal vahekorda astuda, isegi poisiga keda ta usaldab ja armastab, ma tahaks aidata tal sellest kuidagi üle saada aga ei oska midagi peale hakkata, äkki oskab keegi nõu anda, mina ja tema sõbranna oleme ainsad kes sellest teavad, ta ei nõustu sellest kellegile rääkima ja ma ei taha ta usaldust petta ka et ise räägiks, aga aidata taha ikka kuidagi teda Tähtsaim ei olegi teada saada ,kes on see isik ,muidugi meid kõiki huvitaks ,kes see on ,aga tähtsaim on su tüdruk! Ma soovitan rääkida sellist juttu ole ikke mingitest ''snoobitest'' üle vms ,aga kui sa sellise jutuga lähed lohutama ja aitama ,et oi ära muretse tibukene kallike nuta palju tahad,küll ta ise oma karistuse saab ,siis sa süvendad seda valu rohkem:( Kahju on kuulda, et su tüdruk jäi seksuaalkuriteo ohvriks. Tunnen talle kaasa. Vägistamisega kaasnevad enamasti väga tugevad ja rasked tunded näiteks viha, süütunne, häbi, enesepõlgemine, hirm. On mõistetav, miks sellest rääkida ei taheta. Paraku aga sellised traumaatilised kogemused ei jäta rahule, kui neid üritatakse ignoreerida ja tundeid alla suruda. Ta peaks mõistma, et tema polnud süüdi kuriteos. Ta on ikka sama hea inimene, see mis vahepeal juhtus ei tee teda halvemaks. Suur asi on juba see, et su tüdruk end sulle ja sõbrannale avas. Tähendab, et ta usaldab sind ja saab sinu peale toetuda. Praegusel hetkel oledki sina see, kes teda kõige rohkem aidata saab. Oluline, mis sa teha saad on olla toeks ja olla see, kes alati on valmis kuulama, ilma hukkamõistuta ja ilma, et sinu arvamus temast muutuks. Leppige kokku, et ta võib sulle avameelselt ja julgelt oma tundeid väljendada öelda, mis on südamel ja mis ei meeldi. Kuna see trauma siiani painab teda, seostub talle seks vägivallaga. Seksuaalsed kogemused peaksid seostuma heade tunnetega, rõõmuga, rahuloluga. Seda on võimalik jälle saavutada, kuigi see võib aega võtta. Kui sa oma tüdrukut armastad, saad anda talle aega ja mitte survet avaldada. Seks peab olema vabatahtlik. Kui ta pole endas kindel peab tal olema võimalus loobuda, ilma et see midagi halba kaasa tooks. Samal ajal on oluline tegeleda emotsionaalse ja füüsiliste tervisega. Kui ta kannatab ärevuse või depressiooni all, siis peaks sellele tähelepanu pöörama. Su tüdruk ei pruugi sellega nõutuda, aga psühholoogi jutul käimine võib tuua vabanemist ja aidata edasi minna. Psühholoog on kohustatud tagama konfidentsiaalsuse ja ei mõista teda hukka. Loodan, et saate sellest traumast võitu! Psühholoogilise poole pealt ei oska ma midagi soovitada, sest ma ei suuda ette kujutadagi, mis ta peas toimuda võib. Parem oleks kui te räägiksite temaga, et ta politseisse ikkagi pöörduks ja ka psühholoogi juurde läheks. Oma poisile ja sõbrannale on raske osadest asjadest rääkida, mis tuleb välja rääkida endast. Seks jäta tulevikku, ta pole kaugeltki mitte valmis. Lihtsalt ole temaga palju füüsilises kontaktis. Kallista teda, hoia käest kinni. Paku talle turvatunnet, et puudutused tal enam halbade mälestustega ei seostuks. Kui sa arvad, et sa parem ei hakka puutuma, et tal kõik ei meenuks, siis see on viga. Nii ei harjugi ta kunagi lähedusega ära ja jääbki koguaeg kartma. Kes on foorumil