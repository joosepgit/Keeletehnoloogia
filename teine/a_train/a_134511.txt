www.lapsemure.ee	 Tere! Olen poiss, 15-aastane, käin praegu veel 9.klassis kui sügisel juba Tallinna gümnaasiumi. Tahaks siis tulevikus edukaks saada ja mitte 'elu hammasratase' vahele jääda. Millist ametit soovitate, kui mul on põhikoolis matemaatika keskmine hinne ligikaudu 3,2? Kas ettevõtlusega on mõtet peale ülikooli vms tegeleda? Aidake, palun, mul pole mõtteid tulevikuameti üle :S Mina soovitaks, et ära veel elukutsele mõtle. Gümnaasiumi ajal mõtle sellele, kuidas aktiivne olla. Vastavalt oma huvidele vali endale midagi. Näiteks: Võid liituda oma kooli õpilasesindusega, hakata väitlusklubis tegutsema, luua õpilasfirma, mõnes noorteorganisatsioonis aktiivne olla, tegutseda koolilehe juures, ... , ... , ... Ma arvan, et kui Sa oled aktiivne, saad omale ka kogemusi. Nii saad selgeks, mis Sind tulevikus huvitada võiks ning ühtlasi ka kogemusi, mida CVs ära mainida. Küll see tuleviku töökoht hiljem iseenesest tuleb. Kas ettevõtlusega on mõtet tegeleda? Ei ja jah. Ühest küljest võib öelda, et ettevõtja ei jää kunagi nälga - ta loob ju iseendale töökoha. See on aga ideaalvariant, mis teostub EDUKALT vaid väheste jaoks. Tegelikkuses on asi nii, et on meeletu hulk igasuguseid "ettevõtjaid" ja "juhte/ärijuhte", kes on seda oma (suhteliselt väärtusetu) kraadi poolest, kuid kes erialast tööd ei leia. Praegu on tööturg sellise tiitliga inimestest täiesti üle koormatud. Vastavaid töökohti ja turuvõimalusi (kõik lihtsalt ei mahu edukalt konkureerima!) on kordades vähem, kui töölesoovijaid. Enamuse jaoks ei ole vastavasisuline eriala siiski sugugi perspektiivikas (vähemalt praeguses turuolukorras mitte). Suhteliselt kindla peale minek on loodus-, reaal- ja täppisteadused ning infotehnoloogia - nende järgi on nõudlus igal pool maailmas ning karjääriteed on valla nii akadeemias kui tööstuses. Kes on foorumil