www.advent.ee	 Nad hakkavad sõdima Tallega ja Tall võidab nad ära – sest tema on isandate Issand ja kuningate Kuningas – ja koos temaga võidavad need, kes on kutsutud ja valitud ja ustavad. Ilm. 17:14 Saatan alustas sõda tulevase Jumala Talle vastu juba Eedeni aias. Ta tõotas peatada Eeva järeltulijate hävitamisega Messia tuleku. Lõpuks püüdis ta võita Jeesuse - naise seemne - sellega, et üritas veenda kõrbes Teda patustama. Kui see läbi kukkus, ergutas Saatan Jeesuse-aegseid vaimulikke juhte Teda risti lööma. Saatan püüab Jeesust välja juurida, kuid mitte ainult - ka Tema ustavaid järgijaid. Tavaliselt tegutseb Saatan inimeste läbi. Kuid viimseil päevil, just enne Jeesuse tagasitulekut, saame näha Saatana suurimat pettust: “Saatan ise moondab ennast valguse ingliks” (2. Ko. 11:14). Ta sõdib Jumala Talle vastu sellega, et ilmub otsekui Jeesus, kes saabub teist korda maa peale. Kristuse tulekut võltsides moondab Saatan end pimestava auga olevuseks, mis ületab kõik, mida surelik silm on enne näinud. Kujutage ette, millist mõju see maailmale avaldab. Skeptikud, ateistid, inimesed kõikidest religioonidest ja mitte-religioossed inimesed alluvad tema pettusele. Maheda häälega rääkides tõstab ta oma käed õnnistuseks nagu seda tegi Jeesus ja kordab tõdesid, mida Jeesus maa peal rääkis. “See on võimas, peaaegu võitmatu pettus Ent Jumala rahvas ei satu eksiteele” (Suur võitlus, lk. 469, e.k.). Kuid need, kes sel ajal usaldavad Jeesust, saavutavad võidu. Tall võidab ära Saatana ja tema inglid, sest Tall "on isandate Issand ja kuningate Kuningas – ja koos temaga võidavad need, kes on kutsutud ja valitud ja ustavad”. Kas ka sina oled Talle “kutsutud ja valitud ustavate” hulgas, kes ootavad Jeesuse, kuningate Kuningaks kroonitava Talle tagasitulekut? HMSR