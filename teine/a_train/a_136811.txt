www.advent.ee	 Kui keegi saab kristlaseks, saab ta uue inimese tähistuse sisemiselt. Ta ei ole enam seesama. Uus elu on alanud! 2 Kor 5:17, TLB. Aastaid tagasi intervjueerisin telesaates “Prohvetikuulutamise Hääl” Borneol töötanud misjonäri Richard Halli ja pealik Ryongi ibani hõimust Borneol. Küsisin Hallilt: “Kas arvad, et on endiselt oluline paigutada oma raha misjonäride läkitamisse? Tead ju küll, et oleme kuulnud, et primitiivsed rahvad on õnnelikud just sellistena nagu nad on. Milleks neid häirida?” “No-nii,” vastas pastor Hall, “arvan, et pealik suudab sellele küsimusele vastata. Tema teab selle kohta palju rohkem kui mina, sest tema oli üks neist. Tõsiasi on, et ta oli kolbakütt, üks niinimetatud mets- inimene Borneol.” Mu süda väreles, kui pealik Ryong jutustas oma loo ning pastor Hall tõlkis selle raadiokuulajaile: “ Enne, kui misjonärid tulid evangeeliumiga Tatau jõe äärde, kus ma elan, oli minu süda ja mu rahva süda täidetud Saatana teenimisega. Saatan õhutas meid oma nõidarsti kaudu võtma ini- meselt pea maha ning kasutama neid päid oma jumalateenimisel. Siis tuli misjonär pastor Youngberg Ameerikast Tatau äärde. Kolm aastat ei tunnistanud me teda omaks. Me kartsime seda, mis tal oli. Tegelikult tahtsime me siis, kui misjonär tuli, ka temal pea maha võtta. Kuid pastor Youngberg ei kartnud, nii ei võtnud me talt pead maha. Ta ootas ja vaatas, mida saab teha. Ta hakkas hoolitsema meie laste eest, kui nad haiged olid ja aitas neid alati. Lapsed said temaga sõbraks. Pastor Youngberg tegi nii palju head meie jaoks, et me hakkasime teda armastama. Siis hakkas ta meile Piiblit õpetama ning näitama, et Jumal oli see, kes aitab ja et selline just ongi kristlase tee elada. Pärast kolme aasta möödumist võtsin ma Jeesuse vastu ja meist viis inimest ristiti. Kui Jeesus asus mu südamesse, lükkas Tema Saatana täiesti välja. Mul ei ole Saatanaga enam mingit pistmist. Selleasemel on minu südames Jeesuse Vaim. Ma ei võta enam kellelgi pead maha. Ma lähen kodust välja, et aidata oma kaasinimesi – minu elus on täielik muutus.” Pealik Ryongi nägu peegeldas imedest suurimat: Kui üks inimene saab kristlaseks, siis saab ta sisemiselt täiesti uueks inimeseks. Ta ei ole enam seesama. Uus elu on alanud!