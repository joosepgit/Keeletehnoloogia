www.advent.ee	 Kui Michael Faraday, keemiakoolkonna rajaja, ühel päeval laborisse astus, leidis ta eest täieliku segaduse. Üks tema töökaaslane oli juhuslikult pillanud ilusa hõbemedalina pälvitud võidukarika ühte kemikaalipurki, kus see lahustus ja kadus. Mõned süüdistasid ahastavat töökaaslast karika varguses. Aga Faraday valas suurest pudelist vedelikku purki ning koheselt sadestus hõbe pulbrina purgipõhja. Siis valas ta vedeliku ära ning saatis pulbristunud hõbeda hõbesepale, kes saatis mõne aja pärast tagasi veel ilusamaks tehtud karika, kui oli algselt. Kui inimene sureb, laguneb tema keha põrmuks. Vajatakse kedagi võimsamat kui keemik ja hõbesepp, et keha jälle taastada. Ja just siinkohal astub esile Piibli tõotus: “Vaadake, ma ütlen teile saladuse... meid kõiki muudetakse, äkitselt, ühe silmapilguga, viimse pasuna hüüdes.” Jeesus, meie elusepp, taasvormib meie keha ning meid “äratatakse üles kadu- matutena”. Meie ülestõusnud keha on igavene ja palju-palju kaunim kui esimene. Sellepärast, et Jeesus tõusis üles ja elab, on meie Päästjal haua ja surma võtmed ning Tema ootab, et päästa ja õnnistada. Nende võtmetega äratab Ta üles sind ja mind – igaüht meist – kusiganes ja kesiganes me oleme; äratab elule, mis iialgi ei lõpe. Selline elumuutus saab toimivaks siis, kui Jeesus tuleb aus, kuid mitte ainult – see on meie oma juba praegu usu kaudu. Kristus on nii ülestõusmine kui elu (Joh 11:25). Sa saad alustada uut ja paremat elu, jah, igavest elu juba praegu – koos Jeesuse kui oma Päästjaga, Kaaslasega ja Sõbraga! (Joh 5:24).