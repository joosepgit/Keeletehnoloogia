www.advent.ee	 1836. aastal ütles üks Londoni arst, Dr Lardner rõhutatult: “Ma väidan, et ükski aurulaev ei suuda ületada ookeani ja ma kirjutan selle tõestuseks raamatu.” Ta kirjutaski raamatu, kuid veel oma elupäevade jooksul nägi ta, kuidas see raamat aurulaeval üle Atlandi ookeani Ameerikasse viidi! Mõned on kirjutanud raamatuid, milles nad püüavad tühistada Jeesuse teist tulekut. Jeesuse teine tulek on aga kindel, ning mõnedki neist, kes selle üle nalja teevad, saavad Tema tulemist näha. Jeesus ennustas nelja suurt sündmust, mis eelnevad Tema tulekule: (1) suur ahastus, (2) päikese pimenemine, (3) kuu tuhmumine ja (4) tähtede langemine. Nende sündmuste järel “taeva vägesid kõigutatakse” ja siis näeme “Inimese Poega tulevat taeva pilvede peal väe ja suure kirkusega” (Mt 24:30). Kõik need neli sündmust toimusid täpselt nii, nagu Jeesus ütles. Ja varsti ühel päeval ilmub Issand Jeesus taevast, just nii nagu Ta lubas. Suur ahastuseaeg oli pimedal keskajal. 1. novembril 1755 kell 9:30 hommikul toimus suur Lissaboni maavärin, mille tõukeid tundis pool maailma. 19. mail 1780. aastal oli Pime päev; suur astronoom William Herschel kirjeldas seda järgmiselt: “üks imepärane loodusnähtus, millest alati huviga loetakse, kuid mille filosoofiline selgitus ei õnnestu.” Järgmisel ööl muutus kuu veripunaseks. Kui 13. novembril 1833. aastal oli näha tähtede langemist, arvasid paljud, et maailma lõpp on kätte jõudnud. Kuna neli erakordset prohvetikuulutust on täitunud just sellises järjekorras, nagu Jeesus ette kuulutas, ei saa see olla lihtsalt kokkusattumus. On ilmne, et Jeesuse tagasitulek on lähedal. Kas sa ootad Jeesuse tagasitulekut? G. Campbell Morgan, tuntud briti jutlustaja on öelnud: “Ma ei alusta kunagi hommikul oma tööd ilma mõtlemata, et võib-olla tuleb Tema, sekkub minu töösse ja alustab enda oma. Ma ei oota surma. Ma ootan Teda! Kas sina ka?”