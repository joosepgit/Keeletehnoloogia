www.advent.ee	 Ja Jehoova on kuningaks kogu maale! Sel päeval on Jehoova ainus ja tema nimi on ainus!” Sk 14, 9 Suur lunastusplaan viib maailma jälle täielikult kooskõlla Jumalaga. Kõik patu läbi kaotatu taastatakse. Mitte ainult inimene, vaid ka maa saab lunastatud. See saab sõnakuulelike igaveseks elupaigaks. Kuus tuhat aastat on Saatan võidelnud, hoides seda maad enda valduses. Nüüd täitub eesmärk, mis oli Jumalal maailma luues: Aga kõigekõrgema pühad saavad kuningriigi ja kuningriik jääb neile igaveseks – igavesest ajast igavesti!” (Tn 7, 18) Päikesetõusust loojanguni olgu kiidetud Jehoova nimi!” (L 113, 3) Sel päeval on Jehoova ainus ja tema nimi on ainus.” Ja Jehoova on kuningaks kogu maale!” (Sk 14, 9) /.../ Usaldatavad on kõik tema seadmised. Need on toetatud ikka ja igavesti.” (L 111, 7-8) Kogu patuta maailm hoiab au sees neid pühi põhimõtteid, mida Saatan on vihanud ja püüdnud hävitada. PP 321, 322 Kristuse lunastustöö mõistab Jumala valitsuse õigeks. On selge, et kõikvõimas Jumal on armastuse Jumal. Saatana süüdistused on ümber lükatud, tema olemus paljastatud. Mäss ei saa puhkeda enam kunagi. Patt ei saa enam iialgi tungida universumisse. Kõik on igavesteks aegadeks kaitstud langemise eest. Armastuse eneseohverduse kaudu on maa ja taeva elanikud seotud oma Loojaga lahutamatus liidus. Lunastustöö saab olema täielik. Seal, kus valitses patt, valitseb palju suuremal määral Jumala arm. Maa, see paik, mida Saatan nimetab enda omaks, saab rohkem kui lunastatud – see saab ülendatud. Meie väikesele maailmale, mis patuneeduse all olevana on ainus plekk Jumala suurepärases loomingus, saab osaks suurem au kui mingile muule maailmale Jumala universumis. Siin, kus Jumala Poeg elas inimeste keskel, kus au Kuningas kasvas, kannatas ja suri – siin saab olema pärast seda, kui Jumal teeb kõik uueks, Jumala eluase. Ja tema asub nende juurde elama ja nemad on tema rahvas ja Jumal ise on nendega!” Kui lunastatud kõnnivad läbi igaviku Issanda valguses, kiidavad nad Teda Tema kirjeldamatu anni – Immaanuel, Jumal meiega” – eest. AT 16