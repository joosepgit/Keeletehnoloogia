www.advent.ee	 Siis Kuningas ütleb neile, kes on ta paremal käel: Tulge siia, minu Isa õnnistatud, pärige kuningriik, mis teile on valmistatud maailma asutamisest!” Mt 25, 34 Vabastaja kirjeldab meile, kuidas viimases kohtus antakse tasu Temast paremal pool olevatele ja karistus Temast vasakul pool olevatele. Ta räägib, kuidas õiged imestavad, mida nad on teinud, teenides ära nii suurepärase tasu. Kristus on elanud nende südames ja Tema Vaim täitnud neid sõltumata nende endi teadlikust pingutusest. Nad on teeninud Kristust Tema pühadel päevadel ja nii saavutanud kindla tasu. Kuid nende pilk polnud klammerdunud sellele tasule, ning see ei olnud nende teenimise ajend. Nad tegid kõike vaid armastusest Kristuse ja ligimeste vastu. Kristus samastub kannatava inimkonnaga ja peab igat kaastundlikku, armastavat ja osavõtlikku tegu justkui endale tehtuks. /.../ Sellest järeldub, et ka meie kõik peaksime hindama tulevast tasu. Samas, kui väärtustame õnnistustõotust, peaksime täielikult usaldama Jeesust Kristust ja uskuma, et Tema teeb õigesti ja annab tasu vastavalt tegudele. Jumala and on igavene elu, kuid Jeesus ei soovi meil niivõrd mõelda tasule kuivõrd teha Jumala tahtmist, kuna see on õige, sõltumata sellest, kas see meile isiklikku kasu toob. /.../ Suurima tasu saavad need, kes on tööd teinud usinalt ja innukalt ning osutanud õrna kaastunnet vaestele, orbudele, rõhutute ja kiusatute vastu. /.../ Meie hulgas on neid, kellel on alandlik ja tasane vaim, Kristuse vaim. Nad teevad palju väikesi asju, et aidata inimesi ega tee sellest numbrit. Nad imestavad nähes, et Kristus on märganud masendunule öeldud sõbralikku sõna ja pannud tähele ka kõige pisemat vaestele tehtud kingitust, mis nõuab andjalt natuke enesesalgamist. Issand uurib läbi südame ja tasub vastavalt sellele. Puhta, alandliku, lapseliku ja armastava meelsusega antud ohver on Tema silmis väga kallis. RH 3.7.1894