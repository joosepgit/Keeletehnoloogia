www.advent.ee	 Nägin nelja inglit hoidmas kinni nelja tuult, kuni Jeesuse töö pühamus oli lõpetatud. Siis valati välja seitse nuhtlust. Need nuhtlused äratasid jumalakartmatute raevu õigete vastu. Nad arvasid, et meie oleme põhjustanud neid tabanud Jumala kohtu ja et nuhtlused lakkaksid, kui võiks maailma meist puhastada. Anti välja käsk pühad tappa. See käsk pani pühad hüüdma päästmise järele nii päeval kui ööl. Aeg oli Jaakobi ahastuse aeg. HK 42 Nii nagu Saatan mõjutas Eesavit sõjaväega Jaakobile vastu marssima, nii õhutab ta õelaid Jumala rahvast viletsuseajal hävitama. Nii nagu ta süüdistas Jaakobit, nii esitab ta oma süüdistused Jumala rahva vastu. Ta nimetab maailma elanikke oma alamaiks; ainult väike hulgake, kes peab Jumala käske, sõdib tema ülemvõimu vastu. Kui Saatanal läheks korda nad maa pealt hävitada, oleks tema võit täielik. Hingevaenlane näeb, et pühad inglid kaitsevad õigeid. Ta järeldab sellest, et nende patud on andestatud, kuid ta ei tea, et nende kohtuasjad on otsustatud taevases pühamus. Saatanal on täpne aruanne pattudest, mda ta ahvatles inimesi tegema ning ta esitab neid Jumalale liialdatult ja rõhutab, et inimesed on väärt sama suurt karistust nagu tema – ilma jäämist Jumala poolehoiust. Ta teatab, et Issand ei saa neile patte andestada, kui ta seejuures hävitab tema ja ta inglid. See polevat õiglane. Saatan väidab, et need on tema ohvrid ja nõuab, et nad antaks tema kätte hävitamiseks. Kuna Saatan süüdistab Jumala rahvast nende pattude pärast, lubab Issand tal neid veel proovile panna. Nende usaldus Jumala vastu, nende usk ja kindlus katsutakse läbi. Kui inimesed mõtlevad oma minevikule, siis nende lootus kaob, sest kogu oma elus näevad nad vähe head. Nad tunnevad oma nõrkusi ja väärtusetust. Saatan püüab neid hirmutada mõttega, et nende olukord on lootusetu ja nende rüvedust ei saa kunagi maha pesta. Ta loodab niiviisi nende usku hävitada ja soovib, et nad annaksid järele tema kiusatustele ja loobuksid truudusest Jumalale. ST 600