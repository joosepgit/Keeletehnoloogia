www.advent.ee	 Ja ma kuulsin suurt häält templis ütlevat seitsmele inglile: Minge ja valage Jumala kange viha kausid välja maa peale!” Ilm 16, 1 Kui Kristus lõpetab pühamus oma eestkostmise, valatakse välja armuga segatud viha. See tabab neid, kes kummardavad metsalist ja tema kuju ning võtavad vastu tema märgi (Ilm 14, 9-10). Nuhtlused, mis langesid Egiptusele, kui Jumal hakkas vabastama Iisraeli, sarnanevad nende veelgi kohutavamate ja ulatuslikumate nuhtlustega, mis langevad maailmale vahetult enne Jumala rahva lõplikku vabastamist. Kirjeldades nuhtlusi, ütleb Ilmutusraamatu kirjutaja: Ja kurje ning ilgeid mädapaiseid tekkis inimeste külge, kellel oli metsalise märk ja kes kummardasid metsalise kuju.” Meri sai otsekui surnu vereks, ja suri iga elav hing, kõik, kes meres olid.” Ja jõed ja veeallikad /.../ said vereks”. Kuigi karistused on kohutavad, ei ole need suuremad kui Jumala õiglus nõuab. Taevane ingel teatab: Õige oled sina /.../ et sa nõnda oled kohut mõistnud. Sest nemad on pühade ja prohvetite verd valanud, ja verd oled ka sina neile juua andnud; nad on seda väärt!” (Ilm 16, 2-6). /.../ Need nuhtlused ei ole ülemaailmsed, sest vastasel korral tehtaks lõpp kogu maailma elanikele. Siiski on need kõige kohutavamad nuhtlused, mida surelikel on kunagi taluda tulnud. Enne prooviaja lõppu on kõik nuhtlused, mida surelikel on kunagi taluda tulnud. Enne prooviaja lõppu on kõik nuhtlused segatud armuga. Kristuse vereohver varjab veel patust ning ta ei saa karistada oma süü täie mõõdu järgi. Lõpukohtus aga valatakse viha välja armuga segamatult. ST 608, 609 Jumala viha nooled hakkavad peagi sähvima. Karistades ülekohtuseid ei peatu Ta hetkekski, enne kui see töö on lõpuni sooritatud. Jumala viha torm on puhkemas. Selles jäävad püsima vaid need, kes on pühitsetud tõe kaudu Jumala armastuses. TM 182