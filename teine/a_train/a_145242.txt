www.advent.ee	 “Anna mulle arusaamist panna tähele su käsuõpetust ja seda pidada kõigest südamest!” L 119, 34 Uuestisündinud süda on kooskõlas Jumala ja Tema käsuga. Kui see võimas muutus toimub patuses inimeses, siirdub ta surmast ellu, patust pühadusse, allakäigust ja mässust sõnakuulmisesse ja ustavusse. /…/ Ekslikud arusaamad pühitsusest, /…/ mis juhivad jumaliku käsu hülgamisele või ükskõiksusele selle vastu, on tähtsal kohal tänapäeva usulistes liikumistes. Need arusaamad on õpetuslikult valed ja tagajärgedelt hävitavad. Nende suur populaarsus näitab meile selgesti, mida Pühakiri sellest asjast õpetab. Piibel õpetab selgesti, mis on pühitsus ja kuidas see saavutatakse. Päästja palus oma jüngrite eest: “Pühitse neid tões: sinu sõna on tõde!” (Jh 17, 17). Paulus õpetab, et usklikud peavad olema “Pühas Vaimus pühitsetud” (Ro 15, 16). Mis on Püha Vaimu töö? Jeesus sõnas jüngritele: “Aga kui tema, tõe Vaim, tuleb, siis juhatab ta teid kõigesse tõtte…” (Jh 16, 13). Ka laulja ütleb: “Sinu käsk on tõde.” Jumala Sõna ja Vaimu kaudu avanevad inimestele Tema käsu suured õigluse põhimõtted. Kuna Jumala käsk on “püha, õige ja hea” ning jumaliku täiuse koopia, on tulemuseks see, et sellele käsule kuuletuv iseloom muutub samuti pühaks. Täiuslik eeskuju sellisest iseloomust on Kristus. Ta ütleb: “Mina oled pidanud oma Isa käsusõnu” ja “ma teen ikka, mis on Tema meelt mööda.” (Jh 15, 10; 8, 29). Kristuse järelkäijad peavad saama Tema sarnaseks. Jumala armu abil peab nende iseloom saavutama kooskõla Tema püha käsuga. See on piibellik pühitsus, mille võib saavutada vaid usu kaudu Kristusesse, Jumala Vaimu sisemise jõu abil. RB 13, 14