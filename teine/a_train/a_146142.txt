arvamus.postimees.ee	 2) luua võrdsemad võimalused valimistel osalevatele nimekirjadele oma sõnumite tutvustamiseks, sest väheneb raha tähtsus kampaanias; 3) panna erakondi rohkem panustama vahetule suhtlemisele valijatega kohtumiste, debattide jms kaudu, mis võimaldavad sisukamat ja kahepoolset suhtlemist, erinevalt klippidest ja plakatitest; 4) kaitsta inimest soovimatu reklaami eest, sest väli-, tele- ja raadioreklaamid on kõige raskemini välditavad (internetis saab kasutada AdBlocki, sotsiaalmeedias blokeerida soovimatuid reklaame jagavaid kontakte, valimisüritustele mitte minna, postkastile panna reklaami keelava sildi, tänaval jagatavatest flaieritest keelduda, ajalehtedes ja ajakirjades reklaamiküljed edasi keerata). Oma sõnumite levitamiseks teles ja raadios jääksid kandidaatidele debatisaated, kus osalemiseks on kõigil kandideerivatel nimekirjadel ja üksikkandidaatidel võrdsed võimalused. Vastuargumendina on öeldud, et reklaamid aitavad tõsta valimisaktiivsust, kuid kui 2009-11 toimunud valimiskampaaniate kulutused on majandusolukorra tõttu olnud varasemast väiksemad, on valimistel osalemise aktiivsus hoopis kasvanud.