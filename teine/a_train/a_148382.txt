www.advent.ee	 “Nii ei ole te siis enam võõrad ega majalised, vaid pühade kaaskodanikud ja Jumala kodakondsed.” Ef 2, 19 Jeesus ütleb: “Vaata, mina tulen pea.” Meil tuleb alati neid sõnu meeles pidada ja toimida nii, et meie teod näitaks meie tõelist usku meie Issanda peatsesse tulekusse ja sellesse, et oleme vaid võõrad ja majalised maa peal. 2 Ta 96 Kõiki armu vahendeid tuleks kasutada kohusetruult, et Jumala armastus võiks pidevalt hinges kasvada, “et te võiksite kindlaks teha, mis on peaasi, ja oleksite puhtad ning laitmatu Kristuse päevaks, täis õiguse vilja.” /.../ Kristlik elu peab muutuma julgeks ja võimsaks tulvaks. Piiblis esitatud kõrge mõõdupuu on saavutatav, kui soovite olla Jumala lapsed. Te ei saa püsida paigal. Te lähete kas edasi või tagasi. /.../ Kas kavatsete kristlikku kasvu piirata või edenete jõudsalt vaimulikus elus? Kus ilmneb vaimulik elu, seal on ka kasv. Jumala laps kasvab täisealiseks meheks või naiseks Kristuses, sest miski ei pidurda tema edenemist. 2 T 94, 95 Mõned meist, kes peaksid olema tugevad ja kindlad Kristuses, on päris väikelapse tasemel mõistmises ja kogemuses sellest, kuidas Jumala Vaim tegutseb. Aastaid õppinud, on nad võimelised mõistma vaid algelisemaid põhimõtteid sellest suurest usu ja õpetuses süsteemist, millest ristiusk moodustub. Nad ei mõista selle iseloomu täiuslikkust, mis saab Issandalt tunnustuse: “See on hea, sa hea ja ustav sulane!” 5 T 266, 267 Meil tuleb saavutada suuri võite. Kaotame laeva, kui me neid ei saavuta. Lihalik süda tuleb risti lüüa, sest see on kalduv moraalsele rikutusele, mille palk on surm. /.../ Palvetage, et Püha Vaimu suured jõuvarud /.../ valataks pikselöögina teie halvatud hingedesse. See annaks otsekohe igale teie närvile uue elu ja tooks teid surnud, maisest ja meelelisest olukorrast tagasi vaimulikku puhtusse. Nii saate osa jumalikust iseloomust. /.../ Te hakkate peegeldama Kristuse kuju, selle kuju, kelle haavade kaudu te olete paranenud. 2 Ta 97 (5 T 267)