www.naisteleht.ee	 TEEMAD Kui palju suhkrut sina ... jood? 7. Mai 2012 - 12:21 | naisteleht Kas suhkur on hea või paha? Sellele küsimusele on erinevaid vastuseid – kuid kõik näivad olevat ühte meelt, et kõik sõltub kogusest. Eriti varjatult saame suhkrut jookidest, mõtlemata sageli, mida me endale sisse kummutame. Tegime selle nüüd puust ja punaselt selgeks! Te vaid vaadake neid klaase, kuhu mõõtsime välja antud joogi täpse suhkrukoguse! Jube mõelda, et endale säärase koguse toosist otse sisse sööksite, kas pole? Aga pudelis varitseb see salakavalalt. Parim janukustutaja on loomulikult täiesti puhas, maitsestamata vesi. Vesi ei sisalda suhkrut, kuid ei tasu unustada, et suhkur on siiski ka organismile looduslik energiaallikas, seega teatud koguses vajalik. Organism vajab suhkrut 90 g päevas. Sageli on aga tarbitav kogus hoopis suurem, andes nii-öelda tühja energiat. See tähendab, et organism saab küll energiat, kuid mitte vitamiine ja mineraalaineid. Ning me kõik teame, mis juhtub, kui suhkrut liiga palju tarbida. Kordame siiski üle! Selle süüks saab panna kaalutõusu, kehva naha, hambakaariese, diabeedi ning südame-veresoonkonna haigused. Mahladele, välja arvatud pirni- ja viinamarjamahlale, võivad tootjad lisada maitse parandamiseks suhkrut või muid magustajaid. Kui taolisi aineid on lisatud üle 15 grammi ühe liitri kohta, nimetatakse seda magustatud mahlaks. Nektariks tituleeritakse jooki, millele lisatakse suhkrut või looduslikku mett kuni 20% liitri valmistoote kohta. Ütlematagi selge, et kõige kasulikum on mahl, millele pole suhkrut lisatud. Helen Perk 10 soovitust, kuidas suhkrut ja magusaineid vähem tarbida Piira karastusjookide tarbimist. Hoidu magusatest näksidest, asendades need puuviljade ja marjadega. Kui jood suhkruga teed või kohvi, püüa suhkrukogust päev-päevalt vähendada. Toidusoovituste järgi tohib süüa päevas 2–4 portsjonit suhkrut ja maiustusi. Üks portsjon on näiteks 2 tl suhkrut, mett või moosi. 10–15 g küpsist, 10 g šokolaadi või kompvekke ja 1 dl magusat karastusjooki.