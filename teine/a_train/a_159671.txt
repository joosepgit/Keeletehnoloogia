www.bioneer.ee	 Kasutage riidest kotti. See soovitus tundub äraleierdatud olevat, aga paraku mitte kõik ei kasuta seda teadmist. Minu meelest on riidest kottide kasutamisega samasugused lood nagu ka rohelise tulega tee ületamisel. Me kõik teame, millal üle tee minna, aga mitte kõik ei kasuta omi teadmisi. T ehke riidest kott ise. Te ei pea ostma riidest kotti kaubanduskeskusest. Tehke see parem mõnest riidetükist, millel juba on olemas legend. Õmmelge kott näiteks oma vanadest lemmikteksadest ja annate sedasi väärt riideesemele uue elu. Taaskasutage plastist kotte . Kui te ei taha riidest kotte kasutada, võtke õppust vanematelt prouadelt. Nemad ostavad tavaliselt kaks kilekotti korraga ja panevad need üksteise sisse. Nii saab kilekotte palju kauem kasutada. Kaks kotti koos venivad väidetavalt vähem ja seetõttu püsivad ka kauem kasutuskõlblikud. Hiljem saate kilekotid pakendijäätmete konteinerisse visata. Hoidke poekotti käekotis või taskus . Poekottidega kipub olema see häda, et need ununevad pidevalt koju. Unustamise vastu aitab vaid kindla harjumuse kujundamine. Alati, kui olete ostetud kraami kotist välja ladunud, pange poekott kas taskusse või käekotti tagasi. Keelduge poes pakutud lisakilekotist. Kui tahate, et teie kilest piimapakk kilekotis oleks, kuni te kotiga koju jõuate, siis võtke lisakilekott kodust kaasa.