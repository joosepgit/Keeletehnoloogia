www.advent.ee	 Serbia usuasjade minister vaigistab kartusi, et uus ususeadus võib diskrimineerida usuvähemusi, sõnades et tema valitsus teeb kõik mis võimalik, et kaitsta oma kodanike usuvabadust. Professor Vojislav Milovanovic teatas seda oma 29.augustil toimunud kohtumisel Rahvusvahelise Usuvabaduse Assotsiatsiooniga (IRLA). "See kohtumine oli oluline samm regulaarsete suhete sisseseadmise suunas uue valitsusega," ütles Dr. Radisa Antic, Jugoslaavia adventkoguduse president, kes osales samuti kohtumisel. Viimase kuue aasta jooksul on usuorganisatsioonide roll Serbias olnud ebakindel. 1993. aastal tühistati kommunistlikul perioodil kehtinud seadus ja usklikud said ennast registreerida, kui "kodanike ühendused". Kuid 1995. aastal tühistas riigi ülemkohus selle seadusesätte ja sellest ajast alates ei ole usuorganisatsioonidel olnud mitte mingisuguseid võimalusi enda registreerimiseks seaduslike ühendustena. Arutelul keskenduti eelkõige uue ususeaduse eelnõule, mis, mõningate kartuste kohaselt, eelistab mõningaid usulisi rühmitusi. Muuhulgas võiks eelnõu kohaselt riigikoolides hakata pakkuma usuõpetust Serbia Õigeusu kirik, Rooma Katoliku kirik, luterlased, Reformeeritud Kogudused ja mõningad islami ja juudiusu grupid, keda peetakse siis "ajaloolisteks ja traditsioonilisteks" usuliikumisteks. Kohtumisel sõnas Antic, et ideaalne oleks see, kui kõiki kogudusi ja kirikuid koheldaks võrdsetena. "Mitte ükski kodanik ei tohiks tunda ennast teisejärgulisena või diskrimineerituna, kui ta kuulub mõnda usuvähemusse," ütles John Graz, IRLA peasekretär, kes osales kohtumisel koos IRLA juriidilise nõustaja, Mitchell Tyneriga. Boris Milosavljevic, Jugoslaavia föderatsiooni usuasjade ministri asetäitja usub, et hoolimata sellest sättest ei ole see seaduseprojekt diskrimineeriv. Rääkides seaduse mõjust väljaspool Belgradi sõnas ta muuhulgas, et mitte ühelgi kogudusel ei ole olnud probleemi enda registreerimisel või taasregistreerimisel. 29.08-01.09 peetud konverents toimus St. Nicholas Soko Õigeusu kloostris ja oli osaliselt korraldatud IRLA poolt. See konverents tõi kokku erinevate Serbia usuringkondade esindajaid, sealhulgas adventistide, õigeusklike, baptistide ja rooma-katoliiklaste, ning ka Belgradi juudi sünagoogide ja moslemite esindajaid. "Kõik, mida inimesed teevad koos viib rahu ja leppimise suunas," ütles Serbia päritolu adventistist ameerika ärimees Martin Selak, kes oli üks kohtumise peakorraldajatest. Graz loodab, et see kohtumine on oluliseks verstapostiks Serbia kogudustevahelises koostöös ja üksteisemõistmises. "IRLA-l on hea meel, et ka tema sai selles anda oma osa." IRLA rajati 1893. aastal adventkoguduse juhtide poolt, kuid on tänaseks päevak kasvanud koguduseväliseks organisatsiooniks, mis tegeleb usuvabaduse kaitsmisega kõikjal maailmas.