www.advent.ee	 Taoline mõttevahetus ei ole ainuke. Milline on sinu arvamus? Minulgi on asjast oma arusaam. Aastaid tagasi müüsin ukselt uksele vaimulikku kirjandust ja ka Meie Aega. Üks isa seletas oma kolmeaastasele pojale: “Meil ei ole neid raamatuid vaja. Meie ei osta neid. Me ei loe neid.“ Psühholoogiline töötlemine toimib, ajapikku saavutades oma eesmärgi. See toimis ka Prantsusmaa ajaloos. Loe “Suure Võitluse” 15. peatükki: Sama vaim, mis õhutas Pärtliöö kohutavat veresauna, juhtis ka revolutsioonisündmusi. Jeesus Kristus kuulutati petiseks ja prantsuse jumalasalgajad hüüdsid kooris: Maha see kelm!“ Selle all mõeldi Kristust. Kõige alatumaid inimesi, julmuse ja pahede suurimaid eeskujusid ülistati kõige enam. Tegelikult avaldati ülimat austust Saatanale. Kristus löödi aga risti ja koos Temaga löödi risti ka tõde, puhtus ja omakasupüüdmatu armastus“ (lk 202 eesti k). 1793. aastal oli Prantsuse Rahvuskogu andnud välja dekreedid, mis tühistasid kristliku religiooni ning heitsid kõrvale Piibli“ (lk 212 eesti k). 2006. aasta Eurovisiooni võitjaiks valiti Soome ansambel, kes laulis ülistuslaulu Saatanale. See ei ole vaid minu arvamus! Kuid rahvas teeb valiku ja on oma valiku kütkes. Hiljuti nautisin erakordselt rahulikku tüünet merd ja tõusvat päikest. Äkki köitis mu tähelepanu mingi kohin. Siis millegipärast hakkasid rannale rulluma murdlained. Pärast pikemat silmapiiri uurimist lahendasin küsimuse lainete päritolu kohta. Muulide vahelt lahkunud väga suur laev oli juba kadumas silmapiiril asuvasse uduvöösse, kuid lained jõudsid minuni kilomeetrite taha alles nüüd. Ajavahe oli hämmastav! Ka psühholoogilise töötlemise tagajärjed tulevad ilmsiks alles aja möödudes. Saatan vihkab inimest, sest Jumal armastab teda. Ka Soome tulistaja“, Saari puhul jääb kõlama üldine inimvaenulikkus. Kõige rohkem väljendub see mahajäetud videos: Sina sured järgmisena.“ Teie olete oma isast kuradist ning tahate teha oma isa himude järgi. Tema on mõrtsukas algusest peale, ta ei püsinud tões, sest temas ei ole tõde“ (Jh 8:44). Jumal armastab iga inimest niivõrd, et Ta jättis oma elu igaühe eest, olenemata, kas meie Tema armastust hindame. Imeteldav on, et Ta ei sunni ennast peale, vaid on jätnud vaba võimaluse valida sõnakuulmise kaudu Tema armastusse jäämise.