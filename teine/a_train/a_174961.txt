www.advent.ee	 Adventistid toetavad koos rahvatervise ja usugruppidega USA suitsetamisevastast seadust 06.07.2009 Seitsmenda päeva adventistidest suitsetamise vastased aktivistid on enam kui tuhande rahvatervise, usuorganisatsiooni ja teiste valitsusväliste rühmituste seas, kes aplodeerivad uue seaduse peale, mida nimetatakse aegade tugevaimaks suitsetamise vähendamise aktsiooniks USA valitsuse poolt. Juuni lõpus president Barack Obama poolt seaduseks kinnitatud perekonna suitsetamise ennetamise ja tubaka kontrolli seadus annab vastavatele riiklikele instantsidele pretsedenditu võimu tubaka tootmise ja turustamise piiramiseks, erilise tähelepanuga laste suitsetamisevaba keskkonna loomisele. Seadus, mis jõustub 45 aastat peale seda, kui USA peakirurg esmakordselt seostas suitsetamise ja kopsuvähi, jõustab kõrgema tubakaaktsiisi, piirab edaspidi tubaka reklaamimist ja keelustab väited, mida Valge Maja nimetab eksitavateks nagu light”. Seaduse sihiks on kaotada ka illegaalne tubakamüük lastele, keelustada kommi ja puuvilja maitselised sigaretid ning alandada nikotiini kogust tubakatoodetes. Viidates viimaste aastate valitsuse poolsele tegevusetusele tubaka tarvitamise ennetamisel, on see seadus samm õiges suunas,” ütles adventkiriku tervise teenistuste osakonna asedirektor Peter Landless. Adventkirik, kelle Viie päevaga suitsetamisest vabaks” plaan oli üheks esimestest suitsetamise mahajätmise programm, on valdavalt nüüd partneriks kampaanias Tubakavabad lapsed ning koostöös Ameerika Vähiühingu ja Ameerika südame ja kopsu assotsiatsiooniga. Me tunnustame neid tee näitamise eest selle seaduse kaudu,” ütles DeWitt S. Williams, kes on kiriku Põhja-Ameerika piirkonna terviseteenistuste direktor ja kirikujuhtide tubakavastase koalitsiooni Ühendatud usk tubaka vastu liige. Williams, kes oli kohal seaduse allkirjastamisel Valge Maja aias, ütles et ta jagab president Obama lootust, et see seadus kaitseb lapsi tubaka sõltuvuse eest. On hea näha adventiste taas aktiviseerumas,” ütles Williams, viidates paljudele kirjadele ning telefonikõnedele, mille taga on koguduseliikmed kes uurivad oma kongressi saadikute kohta, et neid siis innustada seaduse poolt hääletama.