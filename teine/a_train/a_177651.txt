www.bioneer.ee	 Internetis kogub poolehoidjaid "Viska viis, valitsus!" nimeline veebileht, mis kutsub tunnustama valitsuse poolt heaks kiidetud otsust müüa saastekvoodid elektriautode ning laadimisvõrgustiku vastu. "Tahame kokku koguda inimesed, kes elektriautosid ja laadimisvõrgustikku puudutava otsuse puhul sooviksid samuti valitsust õnnitleda" sõnas veebilehe üks autoreid Kair Käsper. "Heaks kiidetud tehing ei too kasu vaid Eesti mainele maailmas, vaid annab tulevikus elanikele võimaluse säästa raha ja olla loodussäästlikumad." Tunnustuseks antakse koos kõikide algatusega liitunute nimedega valitsusele üle karikas, millel seisab: "Vabariigi valitsus, õnnitleme innovatiivse ja ettenägeliku otsuse ning selleni viinud hea töö eest. Üleriigilise laadmisivõrgu ja elektriautode soetamine saastekvootide müügi eest. 03.03.2011" Algatusega on võimalik liituda aadressil www. viskaviisvalitsus.ee Facebooki või e-maili teel ning tunnustada valitsuse otsust lisades kommentaaridesse enda nime. Tänaseks on algatusele läbi Facebooki poolehoidu näidanud ligi pooltuhat inimest ning allakirjutanuid on pea kolmsada. "Viska viis, valitsus" on autoriteks on kaks reklaamivaldkonnas töötavat noort Kair Käsper ja Janek Valdsalu. "Tegemist on kodaniku, mitte erakondliku või makstud algatusega". 3. märtsil kiitis valitsus heaks saastekvootide müügi Jaapani konglomeraadile Mitsubishi Corporation, mille tulemusena rajatakse 2012. aasta lõpuks kogu Eestimaad kattev elektriautode laadimise taristu ning teedele lisandub tuhatkond uut elektriautot. Tehingujärgselt saab Eestist üks esimesi riike maailmas, kes oma elanikele nii laiahaardeliselt elektriautode laadimisvõrgustikku pakub.