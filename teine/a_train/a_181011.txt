www.advent.ee	 Mai alguses Adventkiriku Loma Linda Ülikooli ja Tervisekeskuse poolt avaldatud uurimus näitab, et vee ebapiisav joomine võib olla inimesesüdamele sama kahjulik kui suitsetamine. Uurijad Californias asuvas asutuses ütlesid, et juues piisavalt vett iga päev võib vähendada märgatavalt südamehaiguste riski. Jacqueline Chan, projekti juht ütles pressikonverentsil, et piisav vee joomine on südame tervisele sama tähtis nagu õige dieet, liikumine ja suitsetamisest hoidumine. Kõneall olev uurimus on esimene, mis toob esile vee joomise ning südametervise suhte. California adventistide juures tehtud uurimuse põhjal oli tervetel meestel, kes jõid 5 või enam klaasi vett päevas, 54% väiksem võimalus südamehaigusesse jääda, kui meestel, kes jõid vaid 2 klaasi vett päevas. Naised, kes jõid viis või enam klaasi vett päevas, vähendasid oma riski jääda südamehaigusesse 41% võrra. Selle uurimuse informatsioon pärineb suurest Adventistide Tervise Uurimuse projektist, millega alustati 1973. Aastal ning, mille käigus jälgiti 20 000 California adventisti tervist. “Seda uurimust peab kordama ja kui need tulemused korduvad, siis oleks see odavaim ning lihtsaim viis hoiduda südamehaigustest,” ütles Gary Fraser, kes juhib Adventistide Tervise Uurimust. Uurijad avastasid ka seda, et inimesed, kes asendasid vee muude jookidega nagu mahlad, piim vms, ei omanud sama kaitset, mis puhta vee puhul. Loma Linda Ülikool ja Tervisekeskus, mille Adventkirik on rajanud 1905. Aastal on rahvusvaheliselt tunnustatud uurimis- ja tervishoiukeskus. Eriliseks tegevusalaks on olnud südamesiirdamise operatsioonid. Oma eesmärgis on LLÜT kinnitanud, et nad tahavad jätkata “Jeesuse Kristuse terviseteenistust”.