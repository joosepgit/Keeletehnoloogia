www.naisteleht.ee	 TEEMAD Tudengitarkusi: kuidas odavalt söönuks saada 25. August 2006 - 11:30 | kai TÜ avalike suhete tudeng Marta Vasarik on ülikooliajal õppinud ka valmistama odavat ja head sööki.: Foto: Helin Loik. Vastsel tudengil on õige pea selge, kui tähtis on vähese raha eest söönuks saada – kogu kuu eelarve kipub ju muudesse tähtsatesse kohtadesse kaduma kui musta auku. Tegelikult leidub hulk nippe, kuidas kuu lõpuni vastu pidada, teavad tudengipõlve kõhukorinata läbinud. Üks retsept on kuu eelarve põhjalikult välja töötada, hoidudes tudengi mõistes rahakanagi kõhu täisparkimisest heastparemast – sedasi jagub raha kuu lõpuni nii, et ainus pääsetee pole paarikroonised kiirnuudlid. Teine variant on hakata targaks kauplusekülastajaks: käia värsket kraami turult hankimas (võidad ka maitses), jagada söögieelarvet toa- või korterinaabritega, külastada odavaid kauplusi (suurepärane makaronivalik!) ja minna poodi nimekirjaga, kuhu üles märgitud vajalik kraam, ning kindlasti täis kõhuga, et snäkkide ostmine välistada. Hauta peeneks lõigatud porgand ja sibul pannil õli sees. Kui need on klaasistunud, lisa hakkliha ja prae. Samal ajal pane potti keema vesi ja tükeldatud kartul. Lisa segu pannilt supile, kui kartulid on juba peaaegu pehmeks keenud. Keeda veel kuni 10 minutit ja maitsesta soola-pipraga. Kui soovid veel rammusamat suppi, lisa üks puljongikuubik. 1 portsu hind: umbes 5 krooni. Riisiroog 300 g hakkliha 1 klaas riisi 2 porgandit 2 tl õli 1 sibul 1 õun 1 tl karrit 1 tl Vegeta maitseainesegu Hauta pannil pisikesteks tükkideks hakitud õun ja sibul klaasjaks. Lisa hakkliha ja pruunista. Riputa peale veidi Vegeta maitseainesegu ja karrit ning sega. Samal ajal keeda riis. Kalla keedetud riis maitsestatud õuna-sibula-hakklihasegule ning kuumuta veel veidi. 1 portsu hind: umbes 6 krooni. Makaronid juustuga 200 g makarone, nt sarvekesi 4 tomatit 2 tl oliiviõli 2 küüslauku 1 sibul 100 g juustu soola ja pipart Keeda makaronid. Samal ajal haki küüslauk, sibul ja tomatid ning riivi juust. Kuumuta pannil õli ja prae küüslauku ja sibulat, kuni need on klaasjad. Seejärel viska juurde tomatid, maitsesta soola ja pipraga ning lisa makaronid. Sega, riputa peale juust ja lase roal kaane all kuumas seista, kuni juust on sulanud. Serveeri värske salatiga. 1 portsu hind: umbes 7 krooni. Leota sai ühtlaseks massiks, lisa suhkruga vedelaks hõõrutud pärm, munad ja sool. Klopi taigen korralikult läbi ja lase sel paar tundi kerkida. Seejärel asu küpsetama. 1 portsu hind: umbes 4 krooni. Magustoiduks: kaerahelbeküpsised 200 g suhkrut 200 g margariini 6 muna 500 g kaerahelbeid 100 g jahu Vahusta kiiresti segades margariin ja suhkur ning lisa ükshaaval, vahepeal segades, munad. Sega hulka jahu ja kaerahelbed. Tee kas lusikaga või sõrmede vahel pisikesed pätsikesed, pane ahjuplaadile ning küpseta. Et küpsised jääksid kaunilt läikivad, võid nad munaga enne ahju pistmist üle määrida.