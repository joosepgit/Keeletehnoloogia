www.advent.ee	 Poola presidendiproua Jolanta Kwasniewska on suure rõõmuga vastu võtnud au olla selle suvise Rajaleidjate Camporee aupatrooniks. Camporee organiseerib Trans-Euroopa Divisjoni (TED) noorteosakond. Ametlikus kirjas Adventkiriku presidendile Poolas Wladyslaw Polokile tänas presidendiproua kutse eest ning kirjutas: “Ma olen õnnelik, et Seitsmenda Päeva Adventkirik Poolas on esimest korda korraldajamaaks nii suurele rajaleidjate kogunemisele Euroopast ja Kes-Idast.” Edasi kirjutas ta veel: “Olen kindel, et see Camporee noortele kristlastele erinevates riikidest toob palju rõõmu ning uusi tutvusi ja võimalusi tutvuda teiste kultuuridega.” Camporee leiab aset adventkoguduse laagripiagas Zatonies 29. juulist kuni 6- augustini. Rahvusvaheline Camporee leiab aset iga nelja aasta tagant. Viimati toimus see 1998 aastal Norras. Kokku oodatakse umbes 1700 rajaleidjat ja nende juhti Eestist, Lätist, Leedust, Inglismaal, Iirismaalt, Taanist, Soomest, Ungarist, Islandilt, Iisraelist, Liibanonist, Hollandist, Norrast, Pakistanist, Poolast, Rootsist ja Saksamaalt. “See sab tõepoolest olema rahvusvaheline üritus ning esmakordselt leiab see aset Kesk-Euroopas,” ütles TED-i noortejuht Paul Tompkins. Tomkins külastas hiljuti Zatonie laagripaika, et kontrollida, kas kõik ettevalmistused sujuvad plaanipäraselt. “Ma ootan innuga Camporee algust ning Zatonie paistab olevat igati valmis,” teatas Tomkins. “On imetore korraldada Camporee meie oma kiriku laagriplatsil – seda ei ole me suutelised olnud mitmel eelneval aastal. Ma loodan, et see saab olema üritus, mida lapsed meenutavad veel pikka aega.” Külastades seda piirkonda koos pastori Ryszard Jankowskiga, kohtusid nad ka mitme kohaliku linnapeaga, politseiülemaga ning haigla ja metsaametnikega, et kindlustada, et kõik teenistused on korraldatud. Tomkins lõpetas: “Kõik on olnud väga abivalmid ning tervitavad ning pole kahtlustki, et kohalik ühiskond on innukalt ootamas nii paljusid lapsi erinevatest riikidest.”