www.bioneer.ee	 Sellise ulatusega maailma esimese täieliku elektrisõidukite laadimistaristu loomine on tähtis, kuna toetab elektrisõidukite levikut ning mis kõige olulisem, näitab elektrisõiduki kasutamise teostatavust ja pakub mugavat ligipääsu laadimispunktidele. „Täiustatud kiirlaadimistaristu on kõige olulisem komponent elektrisõidukite jaoks täielikult välja arendatud ökosüsteemis. Oleme koos ABB-ga võtnud eesmärgi pakkuda parimat riist- ja tarkvara ning teenuste kombinatsiooni, mis on kättesaadavad elektrisõidukite kasutamise valdkonnas,“ selgitas Eesti elektrisõidukite edendamise kava juht Jarmo Tuisk KredExist. „Selline on kiirlaadijate üleriigilise taristu väljaarendamise ülesanne.“ Elektrisõidukite kasutuselevõtu ergutamiseks on Eesti ostnud ka 507 Mitsubishi IMiEV elektrisõidukit sotsiaaltöötajatele ja pakub tarbijatele elektrisõiduki ostul olulisi hinnasoodustusi. ABB tagab projektis võrgu juhtimiskeskuse (NOC) tugiteenused ja IT-magistraalarhitektuuri, mis annab igale veebi ühendatud laadijale täieliku valiku ühenduvusvõimalusi, sealhulgas kaugabi, halduse ja hoolduse ning tarkvara nutika täiustatavuse. „Eestisse rajatav kiirlaadijate taristu on maailma esimene üleriigiline laadimisvõrk ning samas ka esimene, mida toetatakse professionaalselt ühenduvuslahendustega nagu kaugabi, -juhtimine ning täiustatud makselahenduste komplekt," ütles ABB elektrisõidukite laadimistaristu tootegrupi vanemasepresident ja peadirektor Hans Streng. „Ühendatud taristu kujuneb ülioluliseks suurprojektide professionaalsel ellurakendamisel ja ABB-l on sellise ulatusega projekti teostamiseks olemas asjatundlikkuse täielik pagas.“ ABB on ülemaailmne ettevõte energeetika ja automaatika valdkonnas, mille kliendid on infrastruktuuri- ja tööstusettevõtted. ABB on pälvinud neli korda (2007-2009, 2011) Ettevõtluse Arendamise Sihtasutuse poolt välja antava „Aasta Välisinvestori“ auhinna ning korra (2008) Eesti parimale ettevõttele määratava „Ettevõtluse Auhinna“.