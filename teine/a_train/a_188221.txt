www.advent.ee	 “Ma mõtlen kõigile nendele palvetele, mis aastate jooksul selle maja pärst on palutud,” ütles Usbekistani adventkiriku president Rubin Ott hoone sisseõnnistamise teenistusel juuni lõpus. “Lõpuks on see ime sündinud. Jumal hoiab meid siin Usbekistanis ja Tashkendis.” Oti sõnade kohaselt võivad religioossed rühmitused Usbekistanis koosolekuid ja jumalateenistusi pidada vaid oma hoonetes. “Me ei saa üürida saali või teatrit, nagu seda tehakse Venemaal,” selgitab Ott olukorda. Keerulised registreerimisseadused koordineerivad usurühmituste tegutsemist Usbekistanis, see kehtib ka muslimite kohta, kes on selles riigis enamuses. Uues adventkiriku keskuses, mida osaliselt spondeerisid koguduseliikmed Saksamaalt ja teistest riikidest, on suur saal, ruumid väikegruppide tarvis ja kontoriruumid kiriku administratsiooni jaoks. Usbekistani adventkiriku administratiivhooned olid seni naaberriigis Kõrgõstanis. Adventkirik peab taotlema registreerimist kaheksas Usbekistani poliitilises asutuses, enne kui võib seaduslikult oma Usbekistani peakorteri avada. Praeguseni on registreerimisprotsess läbitud kuues regioonis. Hoone sisseõnnistamistseremooniale oli tulnud palju külalisi, nende seas Usbekistani valitsuse religiooniosakonna esindaja Begzot Kadõrov. Adventkiriku Euro-Aasia Divisjoni president Artur Stele tänas Kadrõrovit tema teoetuse eest usuvabadusele. “Usbekistani valitsus on meie vastu olnud väga lahke,” ütles Stele. Vaatamata nende usuvabaduse haprusele ütlevad Usbekistani adventistid, et nende olukord on parem kui naaberriigis Turkmenistanis, kus adventistidel ja teistel usulistel vähemustel on kelatud koosolekuid pidada. Usbekistani adventistid ütlesid, et neil kadus julgus, kui nende liikmeskond 1990ndate lõpus järsult kahanes. Kui nõukogude liit lagunes, pöördusid paljud usbekistanis elanud inimesed tagasi Venemaale ja Saksamaale, kus oli olnud nende kodu. Kohalikud adventkirikud kaotasid palju teise ja kolmanda põlve adventiste. “Me palvetasime selle pärast, et meie kirik võiks jälle kasvada,” ütles Ott. “Kesk-Aasia riikides on väga palju seadusi selle kohta, mida kirik võib teha ja mida mitte. Kuid me otsustasime keskenduda mitte sellele, mida me ei või teha, vaid sellele, mida me võime teha. Näiteks võime seaduse kohaselt rahvast oma hoonesse kutsuda. Me võime läbi viia tervise edendamise programme, nagu näiteks Health Expo ja suitsetamisvastased kampaaniad. Me võime koguneda väikestesse piibliõppegruppidesse, kuid seda ainult oma kirikus. Me püüdsime keskenduda sellele, mida on võimalik teha ja viimaste aastate jooksul on meie liikmeskond veidi kasvanud.” Oma 25 miljoni elanikuga on Usbekistan kõige rahvastatum ja mõnede allikate kohaselt ka kõige ajaloolisem endise NL riik Kesk-Aasias. Samarkand ja teised linnad olid vahepeatusteks ajaloolisel siiditeel Euroopa ja Hiina vahel. Olemasolevate andmete kohaselt tulid esimesed adventistid Usbekistani 1905. aastal.