www.bioneer.ee	 Molly Conisbee küsib lugejatelt, et kas need ikka teavad, et keskmist intensiivpõllumajanduses toodetud õuna on piserdatud kuni 16 korda ja seda 30 erineva kemikaaliga? Samuti küsib ta, kas inimesed ikka teadvustavad endale, et pestitsiidide mõju on seostatud sünnidefektide, meeste viljatuse ja närvisüsteemi häiretega? Toidustandardiameti orgaanilise põllumajaduse aruanne ei tee lugejat põrmugi targemaks. See nimelt absoluutselt ei käsitlenud agrokemikaalide pikaajalist mõju inimese tervisele. Uurimus, mis keskendus orgaanilise ja mitte-orgaanilise toidu toiteainetesisalduse võrdlemisele, väitis, et nende kahe vahel on vaid väike erinevus. Aga lähemal lugemisel selgus, et orgaanilises toidus on suurem kogus selliseid tervislikke toitained nagu flavonoidid ja beeta-karotiinid. Aga FDA ei leia, et need erinevused oleksid “olulised”. Uurimuses järeldati, et inimestel ei ole tervise huvides mingisugust vajadust osta orgaanilist toitu, aga unustati mainida, et orgaanilise toidu ostmisel on ka muid põhjuseid. Enamikul orgaanilise toidu ostjatest on elukogenum ja põhjalikum arusaamine mahepõllumajandusest pärit toidu hüvede ulatusest. Neid ei huvita vaid toiteväärtus ! Mahepõllumajandusel on keskkonna seisukohast mitmeid eeliseid - orgaanilistes farmides on keskmiselt 30% rohkem liike ja 50% enam looduslikke liike (nagu linnud, liblikad ja mesilased). Loomade heaolu ja keskkonna eest võitleva grupi Compassion in World Farming spetsialistide hinnangul on mahepõllumajandusel kõige suurem potentsiaal loomade heaolu kõrgematele standarditele. Kunstlik lämmastikuväetis on mahefarmides keelatud, seega on vähem ka toitainete äravoolu, mis põhjustaks vetikate vohamist rannikuvetes ja mõjutaks oluliselt elusloodust. Ühtlasi tekib mahefarmides väheb ka ohtlikke jäätmeid. Meie tulevikku valitseb kliimamuutuse teema. Ka kliimamuutuse valguses näitab teed mahepõllumajanduslik tootmine, sest see kasutab jätkusuutlikke viise hakkamasaamiseks.