www.advent.ee	 Detsembri Meie Ajas mälestame 4. novembril meie seast lahkunud pastor emeeritust Voldemar Viirsalu. Viktor Noginovski vaatleb jõule Jeesuse tagasituleku kontekstis. Omad võõrsil rubriigis räägib oma Norras ja Eestis elamisest Tallinna I koguduse liige Annika Heimvell. Lugemiselamuses küsib Birgit Masing, kas õnn on ikka enda teha ja oma raamatumõtetest räägib Aleksei Peetson. Olev Uuk ning Aino Ormus vaatavad tagasi Kirjaliku Piiblikursuse algusaegadele ja räägivad selle tänapäevast. Suhete rubriigis keskendume pastoritele ja nende peredele. Mitte ainult leivast kirjutab Võru hingamispäevakoolijuht Aivar Jallai, kutsudes meid ka uuel aastal Jeesusesse jääma; Heino Lukk jätkab loomise teemat. Rohujuure tasandit uurib Janne Kütimaa, kes kirjutab, et paneksime enda ümber tähele ka väikest puudutust. Viktor ja Leonora Nõmmik joonistavad meie silme ette väriseva maa ja küsivad, kas ja mida see meile räägib. Liina ja Tiit Lukk käisid Ameerikas Ellen ja James White`i kodus ning kogudusemajas, kus Seitsmenda Päeva Adventistid endale nime said. Kas naer on midagi enamat kui teatud lihaste tegevus ja kas see võiks mõjutada ka meie füüsilist tervist, kirjutab füsioterapeut Marika Noorkõiv. Hellevi Nõmmik toob välja toitumise ja ea seosed. Räägime lähemalt Ootuse koori vastilmunud plaadi sünnist ja vaatame tagasi oktoobri lõpus toimunud noortepäevadele. Ilmutuse raamatu järjelooga oleme jõudnud 27. osani. Noortelisas XT vastab Jan Paulsen küsimusele, kas jumalateenistusel on okei kasutada trumme ja elektrikitarri. Meie Ajas on oma koht ka Lastekal. Head lugemiserõõmu! Meie Aeg maksab 20 krooni.