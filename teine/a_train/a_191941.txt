www.advent.ee	 Jeesuse kodulinnas Naatsaretis tõmbavad adventistide korraldatud evangeelsed koosolekud ligi paljusid huvitunuid, ütles Trans-Euroopa Divisjoni Jutlustajate Assotsiatsiooni osakonna juhataja ning Globaal Misjoni koordinaator Peter Roennfeldt. Koosolekuid peavad Olga ja Michael Murga vaid mõnisada meetrit Jeesuse lapsepõlvekodust iga hingamispäeva hommikul ja õhtul. “Hommikused koosolekud on mõeldud rohkem ülalinnas elavate juutide jaoks,” selgitab Olga. “Igal hingamispäeva õhtul koguneb aga üle 40 araablasest palestiinlase uurima Jumala Sõna.” Mõned kuud tagasi pöördus pastor Murga tagasi Tel Avivis läbiviidud ristimiselt. Kui ta oli möödumas Naatsaretist nägi ta silti hoonel, mida aastaid oli hallanud adventkirik. Omal ajal oli seal olnud tervisekeskus, kuid viimastel aegadel oli tegevus ja ka kohalike huvi väga vaikseks jäänud. “Olga ja Michael otsustasid pühenduda selle tegevuse taastamisele ning alustada seal evangeelsete koosolekutega,” selgitas pastor Richard Elofer Adventkiriku president Iisraelis. Eloferil, kes ise on juudina üles kasvanud Araabia moslemite keskel Marokkos, on igatsus jagada evangeeliumit nii juutide kui ka palestiinlastega. “Oli imeline näha seda huvi,” kes hiljuti külastas Naatsaretti ja vestles kohalike inimestega. “Inimesed on Piiblile väga avatud ja plaanis on rajada Naatsaretti uus kirik,” lõpetas ta. Naatsaretis on pastor Murgal ja tema abikaasal abiks ka pastor Valdek Lõhmus koos oma abikaasa Galinaga Eestimaalt.