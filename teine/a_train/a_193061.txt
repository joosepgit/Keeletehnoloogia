www.naisteleht.ee	 TEEMAD Victoria Kass, Baltic Modelsi juht 6. November 2009 - 15:46 | naisteleht Victoria Kass: F: Kalev Lilleorg 1. Mida teeksid, kui sul oleks võimalus olla üks päev nähtamatu? Mul ei oleks üldse soovi olla nähtamatu... Aga kui oleks võimalik rännata ajas, siis läheks tagasi aega enne Kristust ja vaataks, kuidas need lood selle inimese loomisega ikkagi olid!!! 2. Ütle üks koht Eestimaal, millele mõtlemine toob sulle naeratuse suule. Suvel Pärnu, talvel Kuutsemäe, sügisel Tallinn ja kevadel Paide. 3. Millal viimati nutsid? Kolm nädalat tagasi, kui käisime külas oma sõpradel Haiba lastekodus. Teel Pärnusse, Kernus, pidasin auto kinni ja vaatasin tähistaevast... Kurb oli nendest lastest lahkuda – oleks tahtnud kõik koju kaasa võtta! Ning samas tundsin puudust ühest väga kallist inimesest... Nii ma siis nutsin seal korralikult oma 10–15minutit. 4. Millisele toidule ei suuda sa kunagi vastu panna? Oma ema tehtud toidule. Eriti tema tehtud lambapraele!! 5. Milline riideese sinu kapis šokeeriks tõeliselt moepolitseid? Selliseid riideesemeid mul kapis küll ei ole. Kui tahan šokeerida, siis laenutan kas Karnevalist või Estonia teatrist mõne kostüümi! 6. Mis on sinu kõige halvem harjumus? Hilinemine. 7. Nimeta üks Eesti staar, keda sa veel ei tunne, aga tahaksid tundma õppida. Ma olen nende staaride kohapealt väga jube! Astun oma mitteteadmistega, kes on mis staar (superstaar, tõsielustaar, missistaar jne) kogu aeg ämbrisse! Mind huvitavad rohkem inimesed kui isiksused. Näiteks tahaks tundma õppida inimesi, kes on olnud abielus 50 aastat või olnud äris edukad rohkem kui 25 aastat. 10. Kas vaatad enda peegeldust kaupluse vaateaknalt? Jap, vaatan, et kontrollida, kas olen ikka kõik asjad selga pannud. Kord kõndisin pärast veredoonoriks käimist uhkelt uksest välja ja maja ees seisis kamp ajateenijaid, kes viisakalt naeratasid. Kui tööle jõudsin, siis avastasin, et sinised kilesussid olid mul ikka jalas! Oh, oleks siis vaid mõni peegeldav vaateaken ette juhtunud... 11. Kui kaua aega kulub sul hommikustele iluprotseduuridele? 60 minutit koos hommikujooksu, pesemise, riietumise ja hommikusöögiga!