www.naisteleht.ee	 Bastioni turundusjuht Triin Randloo: F: Kalev Lilleorg 1. Millal viimati nutsid? Kui sattusin kord telekat vaatama (mida juhtub harva) ning jäin pulti klõpsutades Discovery peal peatuma saatel «Krokodilliküti päevik» ja seal üks koer surma sai. Pisaraid tuli ikka korralikult ning pärast linna minnes olin sunnitud päikeseprillid ette panema. Kahjuks sadas väljas vihma, seega võisin eriti totter välja näha. 2. Meenuta kõige piinlikumat olukorda, kuhu oled sattunud. Neid olukordi võib päevas juhtuda mitu, aga ma nimetaks neid pigem naljakateks seikadeks, millest tulevikus lastelastele põnev rääkida on. Viimane oli Statoilis, kus üritasin autojuhilubadega kohvi eest tasuda. 3. Mida teeksid, kui sul oleks võimalus olla üks päev nähtamatu? Naiselikust huvist kuulaks klatši ja pärast itsitaks. Tööalaselt külastaks moemekades toimuvaid fashion-koosolekuid, kus pannakse paika järgnevate hooaegade trendid. Jätaks meelde ja räägiks Bastioni disaineritele. Me kõik oleme ju uudishimulikud, jube põnev päev oleks. 4. Kui kaua aega kulub sul hommikustele iluprotseduuridele? Asi pole mitte selles, kui kaua kulub, vaid kui palju aega on. Enamasti pean kümne minutiga hakkama saama ning viimase lihvi huuleläikega annan autos ummikutes istudes. 5. Mis on su lemmiklinn maailmas? Tallinn. Olen täielik Eesti patrioot. Huvitavaid linnasid on palju-palju, aga patriotism ei luba teisiti vastata.