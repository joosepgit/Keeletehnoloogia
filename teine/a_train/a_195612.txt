www.naisteleht.ee	 9. Meenuta kõige piinlikumat olukorda, kuhu oled sattunud. 1985. aastal Leipzigis nägin ühes poes Saksa õlut ja küsisin kohe neli purki. Lõin vahetusmargad uhkelt letti. Müüja seiras neid, siis mind ning ütles: «Selle raha eest ei saa, meil on siin valuutapood!» Ainsad, mis mul talle veel pakkuda jäid, olid Nõukogude rublad. Neid vaatas ta veelgi pikema pilguga. Ma arvan, et taganesin poest välja, selg ees... 10. Millal avastasid enda jaoks valge riietuse ja miks kogu aeg ainult valget kannad? Mul on praegu valge periood jah, enne oli must. Seletasin kuskil juba, et ei salli määrdunud riideid ja valge pealt paistab kohe, kui mingi vari peale tekib. 11. Kas vaatad enda peegeldust kaupluse vaateaknalt? Kui kahtlustan, et vastutulijate naeratuse kutsub esile mingi veidrus mu välimuses.