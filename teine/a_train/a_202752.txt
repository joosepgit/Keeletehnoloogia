www.advent.ee	 Roy Richardson, kes on ADRA Trans-Euroopa regiooni tööde asepresident, ütles: "Mitmete kuude vältel on ADRA teinud mitmesuguseid hindavaid visiite, et kindlaks määrata, mida on vaja ADRA kontori jaoks Iraagis. Kooskõlas ADRA Peakorteri ning Kesk-Ida regiooni esindustega tehti otsus liikuda edasi riikliku esinduse avamisega Iraagis." Thomas Benton võttis vastu kutse teenida uue ADRA esinduse direktorina. Eeldatavalt asub ta teele juulis. Benton on ADRA teenistuses olnud Albaanias, Kosovo põgenikekriisi ajal. Käesoleval ajal on ta välihariduse direktor Mt.Aetna Camp & Retreat Centre's Hagerstown'is, Marylandis, USA's. Tal on kogemusi personali väljaõppes, aga ka turunduses, finantsjuhtimises ja planeerimises. Kesk-Ida regioonis on ADRA'l esindused Sudaanis, lõuna Sudaanis ja Jeemenis ning erikorrespondendid seoses Iraagi kriisiga Jordaanias ja Kuveidis. "Me oleme tänulikud ülemaailmse toetuse eest, mis tehti, et selle büroo avamine Iraagis saaks võimalikuks", ütles Michael Porter, Kesk-Ida regiooni juht. Suur hulk ADRA kontoreid on tööd teinud, et viia ellu Iraagi programm, muuhulgas Hispaania, Saksamaa, Jaapan, Türgi, Taani, veits, USA ja paljud teised. Tegevusalade hulka kuuluvad tervis, ravimite jagamine, haridusasutuste taastamine, kommunikatsioonide tugevdamine ning hädaabivahendite jaotamine. Paljude aastate vältel on Bagdadi kohalik kogudus igal kuul jaganud puudustkannatavatele peredele toiduabi. See programm jätkub, nagu siiamaani, vähemalt aasta või paar. Abiprogrammide kaudu on ADRA olnud Iraagis esindatud juba 1995. aastast alates.