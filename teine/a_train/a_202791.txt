www.advent.ee	 Olles teeninud Kristliku Maailma Ühenduse (CWC) sekretärina 32 aastat, loobus Adventkiriku kirikute vaheliste suhete juhataja Bert Beach sellest ametist oktoobrikuus toimunud CWC aastakoosolekul. Uueks sekretäriks valiti Adventkiriku avalike suhete ja usuvabaduse osakonna juhataja dr. John Graz. Beach ütles, et mitme teise konfessiooni esindajad eeldasid, et uueks sekretäriks ei valita enam adventisti, arvestades veel faktiga, et adventist on seda ametit nii pikalt kandnud. Kõneledes sellest, et kirik vajab esindatust sellises organisatsioonis ütles Graz, et “olles liige CWC-s, on Adventkirik saanud selle kaudu suurt abi mitmel moel. Selle kaudu on meie kirik olnud nähtav, mitte kui kultuse, sekti, marginaalse kiriku ega ka mittekristliku kirikuna, vaid kui osana kristlikust perekonnast. Olla sellisel tasemel seotud, tähendab väga palju.” “Paljud inimesed, paljud suured kirikud ja paljud rahvusvahelised organisatsioonid tunnevad Adventkirikut läbi Bert Beachi. Tema oli meie kiriku saadikuks. Olles selles ametis 32 aastat, avas see ukse igale kristlikule juhile,” selgitas Graz. “Selles grupis on koos paljud kristlikud juhid üle terve maailmas,” jätkab Graz. “See esindab umbes 2 miljardit kristlast maailmas.” Graz selgitas ka, et CWC eesmärkide hulgas ei ole kristlaste strukturaalne ühtsus. “Me oleme siin loomas häid suhteid teistega, mitte aga loobumas oma põhimõtetest ega missioonist,” rääkis Beach. “Olles liige CWC-s, olen õppinud tundma paljusid imelisi kristlasi, kuid paremini tundma ka oma kogudust ja seda, mida me usume. Beachi sõnul ei ole CWC organisatsioon, kuigi ta peab aastakoosolekuid. Ei ole tasustatud töötajaid ega põhikirja. “See on kogunemine info ja osaduse jagamiseks,” ütles ta.