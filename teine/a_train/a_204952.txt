www.advent.ee	 Rõõmusta tema pärast, taevas, ning pühad ja apostlid ja prohvetid, sest Jumal on teie kaebuse mõistnud tema kanda!” (Ilm 18:20) On huvitav, et Pühakiri käsib siin pühadel rõõmustada ja olla õnnelik. Sageli arvame, et saame õnnelikud olla vaid siis, kui kõik läheb hästi. Kuid õnnelik olemine on valik – valik, mida Jumala rahvas saab langetada ka siis, kui on raske. Minu ema oli hiljuti pikaravihaiglas. 91-aastasena komistas ta telefoni võttes vaiba taha ja murdis kukkudes vasaku jalaluu üsna puusa lähedalt. Kui arstid olid luu paika saanud, pidi ta mitu nä-dalat haiglas olema. Siis saabus aeg, mil ta vajas veel pidevat me-ditsiinilist abi, aga ravikindlustus ei tasunud enam kõrgeid haigla-arveid. Siis viidigi ta pikaravihaiglasse, kus palatis oli ka kolm teist naist ja kus ta sai vajalikku hoolitsust. Kui ma teda igapäevaselt külastasin, märkasin, et hooldekodu elanikud reageerisid oma olukorrale väga erinevalt. Mõni neist tundus olevat kogu aeg pahane, nõudes töötajatelt alati midagi ja virises kõige üle, alustades toidust ja lõpetades madratsi kvaliteedi, televiisori asukoha ja õdede tegutsemiskiirusega. Näis, et nad kan-natavad väga palju. Teised olid nende vastandid. Nad olid alati rõõmsad, tervitasid iga möödujat, tänasid õdesid nende pingutuste eest ka siis, kui kõik ei laabunud ideaalselt, kommenteerisid õues säravat päikest ja tänasid arsti selle eest, et ta leidis oma kiires ajagraafikus nende jaoks aega. Keegi küsis ühelt patsiendilt tema rõõmsameelsuse põhjust. Tema vastus võib teile huvi pakkuda. Õnn on midagi, mida sa juba ette oled otsustanud. See, kas sulle meeldib see tuba või mitte ei sõltu mööbli paigutusest. Tähtis on see, kuidas sa oma mõtteid korraldad. Mul on igal hommikul valida: kas ma veedan oma päeva voodis, lugedes üles neid keha-osi, mis ei tööta, või tõusen üles ja olen tänulik nende eest, mis veel töötavad. Iga päev on kingitus ja ma püüan selle muuta kõigi mind ümbritsevate inimeste jaoks nii meeldivaks kui võimalik. Tundub, et siis, kui ma mõtlen rohkem teistele kui iseendale, saan muuta oma maailma, kuigi suur osa minust enam ei tööta. See eesmärk aitab mul edasi minna. Palju parem on olla õnnelik ja rõõmus kui vihane ja pettunud.” Issand, ma otsustan täna olla õnnelik. Aita mul muuta oma maailma ja mind ümbritsevate inimeste suhtumisi.