www.bioneer.ee	 Lisaks Manhattanile leidub huvitavaid inimkogukondi ka Eestis: Tallinna Vanalinna Voorimehe 5 majja kogunenud elav seltskond on koondunud küll põhiliselt muusikalise- kui ökokogukondliku huvi põhjal, kuid nende eluviis meenutab looduslikke kooslusi või elu rakus: iga osa toetab teineteist, kõik on omavahel seotud. Ning nad on õnnelikud!!! Voorimehe tänav 5 majja kogunenud seltskond sööb koos, elab koos, teeb koos muusikat: kui kellelgi on midagi puudu (olgu see töö, toit või riie, jagab selle talle kogukond). Vanalinna maja pööningule ning suvel teinekord katuselegi mahub hea ilma korral teinekord isegi 40 inimest (kihiti ja pikuti). Ja ega siis ilm midagi muuda. Halva ilma korral sajab küll katus läbi aga muusikat tehakse üheskoos ikka. Kes on sõber, mahub sinna majja ka alati (öösel nt diivanile külili heitma, kui transport koju osutub kas liiga kaugeks või kalliks). Suvel laiast maailmast tulnud seljakotirändurid või lihtsad Voorimehe tänava öömajalised hoiavad tasuta elamise eest kogu ettevõtmist üleval (koristavad, pesevad pesu, hangivad süüa). Iga mees või naine, kes vähegi asja vastu huvi tunneb, saab endale kohe meelepärase tegevuse: olgu selleks siis suviti Harju-Niguliste tänava nurgal toimiva Tallinna Noorte Infotelgi konsultandi, tuurijuhi, hosteli manageri või inimeste hostelisse hankija roll, muusiku ametist rääkimata. Kõik on alati teretulnud ja sõbrad, kui nende süda on soe ja meel hea! Kas kõik majad on linnas nii sõbralikud? Võiksid ju olla! Alternatiivne infotelk, millega seltskond end majandab, on samuti omapärane ettevõtmine, mis erinevalt tavaturismiinfost töötab suviti iga päev nt õhtul kella 22ni ning jagab infot hoopis selle kohta, millised lahedad üritused parasjagu toimuvad, kus on kõige paremad pannkoogid ja lahedaim muusika. Ka loo kirjutajal õnnestus peaaegu ühtegi senti kulutamata selles koosluses elada tervelt kaks ja pool kuud nii, et olemas oli pidev toit, peavari ja võimalus alati kellegagi koos muusikat teha, alati olemasolevast sõbralikust ja soojast kallistusest rääkimata, mida me ju kõik vajame :) .