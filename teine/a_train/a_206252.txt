www.advent.ee	 Kolmas valas oma kausi välja jõgedesse ja veeallikaisse ning need muutusid vereks. Ja ma kuulsin vete inglit hüüdvat: Õige oled sina, kes oled ja kes olid ja kes tuled, sina Püha, et sa nõnda oled kohut mõistnud, sest nemad on valanud pühade ja prohvetite verd ning verd oled sina andnud neile juua. Nad on seda väärt.”” (Ilm 16:4–6) Oleme näinud, et enne kui nuhtlused maa peale valatakse, lõ-petab taevane tempel oma tegevuse (Ilm 15:5–8). Jumala au on nii intensiivne, et inglid seitsme kausiga lahkuvad templist ega tule tagasi. Taevase templi sulgemine annab teada, et inimeste katseaeg on läbi. Nüüd ei ole enam pöördumisi. Patused ei tule enam Kristuse juurde ja pühad ei jäta Teda. Seega ei ole nende seitsme viimase nuhtluse eesmärk kedagi patukahetsusele tuua. Mis on siis nende nuhtluste mõte? Kui need toimuvad pärast katseaja lõppemist, miks lisada maailma kannatusi? Kui inimesed ei saa enam kahetseda, näib nende edasine piinamine kättemak-suhimuline ja tujutsev. Kuid vastus võib olla läbivas peateemas. Jumal on õelate üle kohut mõistes õiglane, kuna nad saavad tasuks selle, mida nad on teistele teinud (Ilm 16:5–7). Teisisõnu: karistus vastab kuriteole. Võidakse küsida: Kas Jumala kohtumõistmine on alati täiusli-kult täpne? Kas õelad ei muutuks, kui nad tunneksid Jumalat pa-remini või kui neil oleksid samasugused võimalused nagu õigetel?” Nuhtlused vastavad sellele küsimusele. Need näitavad, et õelad jätkavad vastupanu Jumalale hoolimata oludest. Mida hullemaks asjad lähevad, seda enam nad Talle vastu hakkavad. Varasemad nuhtlused tõid inimesi patukahetsusele, aga nüüd keelduvad õelad Tema poole pöördumast vaatamata kõigele, mida Tema nende teele saadab (Ilm 16:9, 11, 21). Ka õiged kannatavad viimastel päevadel palju (Ilm 13:9, 10; 17:14). Aga need kannatused ei kalluta neid nende teelt. Nad jää-vad õigeks ja õelad jäävad õelaks (Ilm 22:11). Katseaja lõppemine ei ole Jumala poolt meelevaldne tegu. See on lihtsalt aeg, mil maa-ilm saavutab punkti, mil kõik on langetanud kindla otsuse kas tema poolt või vastu. Ka nuhtlused ei ole meelevaldsed, isegi kui need tulevad vahe-tult pärast aja lõppemist, kuna Jumalal on nendega oma eesmärk. Jõgede ja allikate muutmine vereks vastab otseselt kuriteole, mida käsitletakse. Need, kes on valanud pühade ja prohvetite verd, saavad õiglase tasuna juua verd.