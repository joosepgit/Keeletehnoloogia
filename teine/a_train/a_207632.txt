www.naisteleht.ee	 Test: milline on kõige suupärasem heeringas? Mõnus amps. Kui aastaid oli eestlaste söögilaua kuningas liha, siis nüüd oleme õppinud ka kala hindama – seda näitab kas või heeringa suur sortiment poelettidel. Heeringas sooja keedukartuli ja hapukoore või musta leivaga viib keele alla muidu kergeid salateid ja suppe hindavatel naistelgi, meestest rääkimata. Naisteleht võttis nõuks hinnata heeringafileesid, jättes kõrvale kõikvõimalikud rullmopsid, tilli-trullad ja muud kalatooted, mis samuti ülihead, ent mida kaupluse riiulitel on nii palju, et neid ei jõuaks keegi korraga ära maitsta. Fileega on asi lihtsam: on traditsioonilist õlis heeringat, suitsumaitselist heeringat ja üllatuslikku heeringat. Üllatus oli näiteks Zigmase pidulikult maitsestatud soolatud heeringafilee õlis, mis pakki pandud nii värviliselt, et kohe isu tekitab, ja mis väga tihedas võistluses Vici traditsioonilise heeringa järel teise koha saavutas. Kala hindajaid oli seitse, kõik andsid punkte viie palli süsteemis. Eestlane peab kala liiga kalliks Keskmine eestlane sööb aastas 16,7 kilogrammi kala, mida toitumisteadlaste hinnangul on ilmselgelt liiga vähe. Kaheksa protsenti eestlastest ei söö kala üldse, selgus hiljutisest EMORi uuringust. Toitumisteadlaste soovitust süüa kala ja kalasaadusi vähemalt kaks-kolm korda nädalas järgib vaid pool eestimaalastest, 16 protsenti sööb kala kord kuus või veelgi harvem. Värsket ja külmutatud kala süüakse Eestis praegu vähem kui viis aastat tagasi. Kala ja kalasaaduste tarbimine on alates 1990. aastatest tunduvalt vähenenud. Miks sööb eestlane nii vähe kala? Ligi 70 protsenti uuringus osalenuist kinnitas, et on kalavalikuga kauplustes enam-vähem rahul. Pigem on põhjus hinnas. Värske kala hind on Eestis seitsme aastaga tõusnud 70 protsenti. Tervislik ja odav heeringas Heeringas on tervisele kasulik kala, sest sisaldab häid kalarasvu ehk oomega-rasvhappeid, hulgaliselt valku, vitamiine ja mineraalaineid. Heeringas ei ole väga kaloririkas: toores heeringas sisaldab 100 grammis keskmiselt 234 kcal, kergsoolaheeringas 158 kcal ja soolatud 145 kcal. Vaid heeringas õlis annab tunduvalt rohkem ehk 337 kcal 100 grammi kohta. Heeringast saab valmistada maitsvaid toite, alates teada-tuntud kasukast, traditsioonilisest soolaheeringast ja lõpetades delikatesside hulka kuuluva maitsestatud heeringamarjaga. Tegu on üsna odava kalaga, ent kui on soovi saada puhast või koduselt soolatud heeringat ja on viitsimist kala ise puhastada, siis tasub minna turulegi piiluma. Meeldib: Konkurentsitu lemmik, kõik maitsed õigesti paigas. Parajalt soolane, parajalt heeringa enda maitset. Õnneks mitte eriti soolane, selline traditsiooniline heeringas. Näeb ilus välja ja maitseb nagu õige heeringas. Ei meeldi: Libe keele peal lausa, liiga õline. Kuidagi vesine. Oleks ainult õli vähem selles karbis ja heeringat rohkem! Ei meeldi: Vorsti järelmaitsega. Ja sibula maitsega. Liiga soolane samuti. Atlandi heeringafilee (Vici) - 25 p 240 g / 15.50 Meeldib: Huvitava, veidi suitsuse maitsega, aga samas saab sellest kähku kõrini, palju ei tahaks. Veidi kilu maitsega, tahaks keedetud kartulit kõrvale. Täpselt sellise maitsega üks hea heeringas on. Muhe ja huvitava maitsega. Ei meeldi: Veidi lameda maitsega, nagu on heeringas ja samas ei ole ka. Ei ole isuäratav. Suitsumaitseline heeringafilee Matjes (Vici) - 24 p 240 g / 15.90 Meeldib: Maitsev, keskmine heeringas. Suurepärane, meeldiva hõrgu maitsega. Ja pole üldse rasvane! Mõnusalt sulava maitsega. Koos hapukoorega poleks liiga soolane. Ei meeldi: No mõne jaoks on see siiski liiga soolane. Marineeritud heeringafilee Matjes (Vici) - 23 p 240 g / 15.50 Meeldib: Mingi maitse käib selgelt üle – äkki sidrun? Samas pole paha. Kohe tunda, et tegu on marineeritud heeringaga. Tahaks kohe võileiba teha! Sulab suus. Ei meeldi: Liiga soolane, sest ühtegi teist maitset pole tunda. On ikka imelik maitse. Suitsuaroomiga soolatud heeringafilee õlis Junga - 22 p 240 g / 12.90 Meeldib: Ka suitsust maitset on tunda, päris hea. Klassikaline heeringas, mõnuga soolatud. Näeb päris õiget heeringa värvi välja. Maheda maitsega, väga hea, tõeline lemmik. Ei meeldi: Hapukas. Kellele suitsune maitse ei meeldi, hoidku eemale. Heeringafilee õlis, vähesoolane (Zigmas) - 21 p 224 g / 14.90 Meeldib: Hea mõnusa maitsega, meeldib. Pole viga – pole liiga kaua seisnud soolas ega liiga pehmeks läinud. Kõiki maitseaineid tundub olevat parajas koguses.