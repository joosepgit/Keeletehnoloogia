www.advent.ee	 Pühasid iseloomustab kannatlik vastupidamine. Jumala järgijad on järjekindlad heades tegudes ja katsumustes püsimajäämises. Nad ei rahuldu pinnapealse eluga, vaid lähevad sügavuti Jumala Sõnasse ning on tahtlikud minema sinna, kuhu see juhatab. 1938. aastal volitas Saudi Araabia kuningas Abd-al-Aziz ibn Saud Ameerika insenere uurima Pärsia lahe äärset kõrbe, kus ei olnud ühtegi maamärki, põuasel maastikul olid vaid juhuslikud palmidega ääristatud oaasid. Ta lootis, et nad leiavad vett. Eba-kindlate finantsidega suguharu juht Ibn Saud uskus, et ameerikla-sed võivad avastada kohti, kus ta saaks värskendada oma sõjamehi, hobuseid ja kaameleid. Aga Kalifornia Standard Oili meeskonnal mõlkus meeles mi-dagi muud. Geoloogid olid sama regiooni teistes riikides leidnud naftat ja insenerid arvasid, et nad leiavad veel rohkem naftat Saudi Araabias. Mitme aasta kestel puurisid nad enam kui tosin auku, kõik ilma tulemuseta. Nad oleksid võinud lihtsalt pettunult alla anda. Selle asemel otsustasid nad vaadata, kas tavapärasest sügavamalt puurimine muudab midagi. Nad panid varustuse taas paika number 7 juurde ja puurisid sügavamale kui kunagi varem. Nad puurisid 1440 m sügavusele ja said lõpuks esimese märgi sellest, mis osutus maailma suurimaks toornafta leiukohaks. Läbikukkumise ja uskumatu edu vahel oli ainult üks nüanss – soov minna veidi sügavamale. Kummaline oli, et kuningas ei hinnanud seda leidu alguses põrmugi. Ta ilmutas naftauudise suhtes ükskõiksust terve järgmise aasta vältel. Lõpuks tuli ta oma saatjaskonna ja 400 autost koosne-va karavaniga Ras Tanura pumbajaama, et näha, kuidas esimene tanker pukseeris ära tema esimese Saudi toornafta lasti. See avas-tus muutis kõik. Selle ajani oli Saudi kuningriigi peamine sissetulekuallikas Me-ka (islami püha linn) palverändurite teenimine. Aga juba esimene naftalast andis nii palju rikkust, mis oli üle igasuguste ootuste. Araabia beduiinide elu ja elustiil muutus tundmatuseni. Isoleeri-tud riik, millel ei olnud enne midagi eksportida, muutus nüüd globaalpoliitika peamiseks faktoriks. Saudi kuningaperekonnast sai maailmalava võimas rollitäitja. Nende jõukus muutus Lähis-Ida poliitikas ja üleilmse energiavarude kauplemisel otsustavaks. Täna on see rahvas maailma tähelepanu keskpunktis. Kõik tänu käpu-täiele Ameerika inseneridele, kes ei rahuldunud oma ülesande pealiskaudse täitmisega. Issand, anna mulle pühade kannatlikkust. Luba, et ma ei rahulduks millegi vähema kui Sinu Sõna sügavustega.