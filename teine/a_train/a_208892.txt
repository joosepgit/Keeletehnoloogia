www.naisteleht.ee	 Väsinud, aga õnnelikud «Mina avastasin, et mul on küll olemas käed ja jalad, aga keha keskpaik on täiesti treenimata,» on aastaid võrkpalliga tegelnud Anna-Liisa pärast trenni üllatunud. Ilmselgelt sai vatti kogu tema keha ja see paljastas kõik nõrgemad kohad, mis vajaksid treenimist. Kui ühest suust kiidavad Anna-Liisa ja Hanna-Liis treenerit, kes ei lase looderdada. Kõike tuleb kaasa teha ja muudeks mõteteks selles trennis aega ei jää. Rituali spordiklubis saab sõjaväelist trenni proovida laupäeviti kell 11—12. Ühe korra pääse maksab mitteliikmele 250 krooni ja klubi liikmele 100 krooni. Anna-Liisa Mets Treener lohutab: kellelegi ei manata surma silme ette! Ehkki trenn on karm (sest muidu pole tulemust loota), rõhutab treener Peep Amisepp, et kellelegi ei tehta liiga: vastavalt grupi võimekusele treener kas lisab harjutusi või võtab vähemaks ning kes tõesti enam ei jõua, seda piitsaähvardusel kaasa tegema ei sunnita. Lisaks on trennis plaanilised joogipausid. Need, tõsi küll, kestavad loetud sekundid, et siis endises tempos edasi lasta. Ning tähelepanu: see trenn pole ainult naistele! Ka mehed tulevad siia julgesti, mis on selge märk sellest, et päris tavalise aeroobikaga tegu pole.