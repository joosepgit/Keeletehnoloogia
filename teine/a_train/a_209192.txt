www.naisteleht.ee	 Pikateraline riis.: Foto: Helin Loik. Riisi on tuhandeid sorte, mis erinevad tera värvuse ja suuruse, samuti valmistamisviisi ja hinna poolest. Riisirooga tegema hakates uuri alati pakendilt riisi keetmisaega – see on igal sordil erinev. Liiga vähe aega või ülekeedetud riis kaotab palju nii toiteväärtuselt kui välimuselt (ülekeedetud riis on tuhm ja maitsetu). Keetes kasvab riisikogus umbes kaks korda, st kaks detsiliitrit riisi paisub keetes kuueks detsiliitriks ja sellest jätkub mitmele inimesele. Keeda riisi õigesti Basmati ja jasmiiniriiside omadused tulevad kõige paremini välja, kui neid keeta õiges koguses vees. Sobivaim riisivee vahekord on 1:2,5. Pane riis keevasse soolaga maitsestatud vette ning keeda madalal kuumusel 10–15 minutit. Riis on valmis, kui vesi on teradesse imendunud. Pärast keetmist lase riisil potis kaane all 15 minutit järelvalmida. Kasutatakse Aasia köögis, kuna need riisisordid on hea kleepuvusega ja seetõttu on neid pulkadega mugavam süüa. Värvilise riisi saamiseks lisa keeduvette kurkumit või paprikat – saad vastavalt kas kollase või punase riisi. Spetsiaalse sushiriisi asemel võib kasutada ka pudruriisi. Hauta see nõrgal tulel kleepuvaks, hautamise ajal lisa vett juurde. Sega riisiäädika ja suhkru-soolaga. Keedetud riis jääb lumivalge ega kleepu kokku, kui keetmise ajal lisada liitri vee kohta 1 spl sidrunimahla. *** Pruun riis Mitte eraldi sort, vaid ükskõik millise riisisordi täisteravariant. Pruunilt ehk täisterariisilt pole kasulikke kihte maha kooritud, eemaldatud on ainult mittesöödav kest. Alles on kõik seitse pealiskihti koos iduga, mis annavad terale omapärase pähklimaitse. Pruun riis sisaldab palju väärtuslikke vitamiine. Tuntumad risoto riisisordid on arborio ja carnaroli. Keetmisel imab risoto riis endasse rohkesti vett, mistõttu tasub pakendil olevaid juhtnööre kindlasti arvestada. Keetmisel kleepuvad riisiterad üksteise külge. Väga laia kasutusalaga (risotod, paellad), ei sobi putrudesse ja mõnedesse magustoitudesse. Metsik riis Pikateralise ja musta riisi segu, mis väga dekoratiivsena sobib hästi pajaroogadesse ja vormitoitudesse. Metsikut riisi tuleb eelnevalt leotada ja tema keeduaeg on pikk: roog on valmis siis, kui seemne sisemine valge osa ajab tumeda koore lahti. Jasmiiniriis ehk Tai lõhnav riis Aromaatne pikateraline riis, keetmisel jäävad terad õrnalt kleepuvaks. See riisisort sobib suurepäraselt igasse soolasesse rooga ja ka magustoitu. Jasmiiniriisi aroom tuleb kõige paremini esile aurutatud või hautatud roogades. Sõmer riis Sõmer riis on koos koorega aurutatud ja pärast koorimist kuuma õhuga kuivatatud riis. Sellisel moel töödeldes säilitab riis umbes 80 protsenti oma mineraalainetest ja vitamiinidest. Allikad: OÜ Veski Mati, HyperRimi *** Valik riisiroogi Lihtne pilaff 600 g sealiha (sobib guljašiliha) 1–2 spl rasva 2 sibulat 2 porgandit 2 spl tomatipüreed 3 klaasi vett või puljongit klaas pikateralist riisi soola, pipart sibulapealseid, petersellilehti Tükelda liha väikesteks kuubikuteks ja pruunista kuumal pannil rasvas. Pane juurde tükeldatud sibul ja porgandid ning prae veidi aega koos. Siis lisa tomatipüree, pipar, sool, vesi ja hauta poolpehmeks. Lisa riis ja hauta, kuni kõik toiduained on pehmed. Maitsesta, riputa peale maitserohelist. Tükelda broilerifi lee kuubikuteks, pruunista kuumal pannil ja tõsta kõrvale. Riivi porgand jämeda riiviga ja haki sibul peeneks. Prae porgandit ja sibulat potipõhjas õli sees 3–4 minutit. Lisa riis ja prae aeg-ajalt segades veel 3–4 minutit. Lisa peeneks hakitud aprikoosid, rosinad ja apelsinimahl ning hauta tasasel tulel 25–30 minutit, kuni vedelik on aurustunud ja riis valmis. Lisa broilerikuubikud ja mandlilaastud ning maitsesta.