www.advent.ee	 5. peatükk – pildile tuleb otsustav sündmus. Taevas hoitakse ära kriis, kui tapetud Tall tõestab, et Ta on väärt avama rulli ja selle pitserid. 6. peatükk – seitse sündmust, igaüks seotud ühe pitseri avami-sega seitsmest, lõppevad maailma ajaloo kõrghetkega kuuenda ja seitsmenda pitseri ajal. 7. peatükk – kaks nägemuses olevat rühma annavad vastuse Il-mutusraamatu 6:17 küsimusele: Kes suudab jääda seisma?” Nende peatükkide parim tõlgendus on Ilmutusraamat 3:21. See annab juba eelnevalt nende peatükkide olemuse. 21. salm mainib Isa trooni (vt Ilm 4), Jeesuse ühinemist Isaga Tema troonil (vt Ilm 5) ja Tema rahva koosviibimist Jeesusega troonil (vt Ilm 7:15–17). Jumal annab selle imelise tõotuse kõigile võitjatele. Just sellest Ilmutusraamatu 6. ptk räägibki – Jumala rahva kannatustest, alates ristist kuni Jeesuse teise tulemiseni – ja nende võidust. Jeesusega Tema troonil istumine tähendab võimu, aga selles pildis on midagi veel põnevamat. See tähendab, et me mahume kõik koos troonile ära! Meie perekond on valinud elu ilma telekanaliteta, aga me nau-dime aeg-ajalt videote vaatamist. Meie elutoas on telekas ja korra-lik helitehnika, mille tarvis on üles pandud kuus kõlarit. Toas on diivan, kahekohaline väiksem diivan ja tugitool, mis on mõeldud meie pere ja sõprade jaoks. Mulle meeldib koos abikaasaga diivanil kerra tõmmata ja videot vaadata. Jagatud kogemus ja koosolemine muudab selle tõeliselt ühtesiduvaks. Aga minu naisel on kummaline eelistus (mulle näib nii). Ta ta-hab, et me istuksime koos tugitoolis. See on tõesti väga lähestikku istumine. Kuigi mu lihased surevad ja vereringe lakkab, teeb selli-ne istumine meie suhtega imesid! Midagi sellist tajun ka Ilmutusraamatu 3:21 kujundis. Jeesus ei paku meile ainult olulist kohta ja eesmärki, Ta pakub ka suhet, mis on tõeliselt lähedane ega lõpe kunagi. Universumi suurim Isik soovib veeta minuga väga lähedaselt aega. See annab mulle tahtmise võita – sellest motivatsioonist piisab eluajaks! Issand, mind teeb alandlikuks Sinu imeline tõotus meile. Ma usaldan Sind, et Sa juhid mind kogu teel Sinu troonini!