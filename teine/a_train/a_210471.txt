www.naisteleht.ee	 Marine kalapulgad fileest Hind: 23.90 (250 g) Koostis: valge lihaga kalade filee (55%), paneering (nisujahu, sool, pärm, paprika), taimerasv 100 grammis: 179 kcal Ei midagi erilist, aga plusspunktid saab selle eest, et maitse on täpselt selline, nagu enamik meist kalapulgalt eeldab. Õnneks ei ole ka ülearu soolane ega rasvane. Hea pannile visata ja tankida. Vici paneeritud mintaifilee Hind: 35.90 (400 g) Koostis: mintaifilee (62%), nisujahu, taimne õli, nisutärklis, keedusool (max 1,5%), kergitusained, paprikapulber 100 grammis: 206 kcal Tervise huvides võiks vahel kalapulga sisu paneeringust eraldada ja ainult filee kõhtu saata. Selle toote puhul me nii toimida ei soovita, sest vesise ja maitsetu sisu muudab söödavaks just paneering. Esva naturaalne fileepala Hind: 28.00 (305 g) Koostis: 100% mintai- või heigifilee 100 grammis: 73 kcal Ilmselt on see pala üsna tervislik, aga kas kõik tervislik peab olema maitsetu ja välja nägema söödamatu? Hall värv ei meelita sugugi ja prae nii või naa, miski ei muuda suutäit isuäratavamaks. Huvitav, kas saepuru maitseb samamoodi? Majoneesi tahaks...