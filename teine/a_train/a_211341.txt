www.naisteleht.ee	 nahahooldus Nagu ilulõikus: Väidetavalt annab nahahooldus taimsete tüvirakkudega sama hea tulemuse kui mõni peen pinguldav operatsioon. Ainult protseduur on kordades lihtsam.: F: PantherMedia/Scanpix Välismaalt on otsapidi Eestissegi jõudnud uus trend nahahoolduses, kus kasutatakse taimedest pärit häid rakke! Taimseid tüvirakke sisaldav kosmeetika, mida kiidab isegi Oprah’ jutusaadetes nõu andev doktor Oz, pidavat väidetavalt aja seisma panema. Evelin Ainomäe firmast Kivilaine, mis toob Eestisse Babori taimseid tüvirakke sisaldavat tootesarja, ütleb, et see ongi see aegade algusest saati taga otsitud igavese nooruse ja ilu võti. Ta selgitab, et meie enda naha tüvirakkude töö aeglustub pärast 25. eluaastat ja «tänu» sellele hakkavad ilmuma esimesed vananemismärgid. Neid, teadagi, ei taha näha ükski naine. Siin tulevadki appi taimsed rakud, mis võtavad üle töö, mida meie naharakud enam teha ei jaksa: naha tüvirakkudesse sisenedes hakkavad nad meie nahka noorendama, hoiavad selle elujõulise ja ilusana. Mida rakukosmeetika teeb? Ainomägi ütleb, et kortsud saavad silutud, nahk muutub siidiselt pehmeks ja siledaks ning jume paraneb märkimisväärselt. Kusjuures, tulemus on väga kiiresti silmaga näha. Muidugi aitavad taimsed tüvirakud nahka kaitsta ka kahjulike keskkonnamõjude eest. Taimerakkude abil silutud nahaga ei pruugi eputada sugugi ainult naised — kui sulle tundub, et su diivanil lösutav vanameeski võiks vähe kabedam välja näha, kupata ta otse taimerakuhooldusesse.