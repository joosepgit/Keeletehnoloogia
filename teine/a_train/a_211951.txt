www.advent.ee	 Iga aasta detsembris saame postkasti tasuta kalendri. Kalendris on kohaliku piirkonna pildid ja see on kena asi. Kuid selle peami-ne eesmärk ei ole meile teada anda, mis päev on. Kalender on pärit Cooki tuumaelektrijaamast, mis asub meie kodust umbes 16 kilomeetrit lääne pool. Tasuta kalender tagab selle, et iga elanik selles piirkonnas tunneks tuumaõnnetuse korral signaale ja eva-kuatsiooniteid. Jaam asub liivaluidete ja Michigani järve vahel. Selle sügavustes on piisavalt tuumajõudu, et tuhastada enamus sellest riigist, kus ma elan. Et asi oleks veel hullem, puhub tuul meie elupaigas pea-miselt just jaama poolt. See on kainestav, kuna lähim evakuat-sioonisild (põgenemiseks ida suunas) on jaamale tubli kilomeetri jagu lähemal kui minu maja. Potentsiaalselt võiks see olla surmav kilomeeter. Põhjus, miks me sellise ohu varjus peame elame, on meie ühis-konna massiline vajadus elektri järele. Elu, nagu meie seda tun-neme, ei oleks elu ilma elektrita. Kujuta endale ette, kuidas ilma elektrita säilitada ja valmistada toitu, küpsetada ja röstida leiba või pesta pesu. Ilma selleta ei töötaks mu majas ei kellad, veeboilerid, ahjud, lambid ega õhukonditsioneerid. Peaaegu kõik, mis täna-päeva maailmas inimese elu mugavamaks teeb, nõuab elektrit. Igaüks, kellel on elekter, on rikkam kui see, kellel seda ei ole. Teisisõnu väljendudes – paljud meist on elektrikoletisest täiesti sõltuvad. Ja ehk ei ole selline sõltumine üldse halb. Jumal on loo-nud universumi, milles üks osa peab lootma teistele osadele. Puud imavad meie väljahingatud õhku ja annavad vastutasuks hapnik-ku. Teatud linnud naudivad ninasarvikute seljal roomavat toitu, andes metsaloomadele rahu putukatest ja tagades mõnusa seljasü-gamise! Universumi aatomi- ja subatomaarsed osakesed eksisteeri-vad keerulistes suhetes üksteisega. Inimesed sõltuvad taimedest ja loomadest, et saada toitu, ja me kõik sõltume oma Loojast. Jeesus oli suurim inimene, kes on kunagi elanud. Ja siiski sõltus Ta oma Isast juhtnööride osas (Jh 5:19; 8:28). Oma inimlikkuses ärkas Ta igal hommikul enne päikesetõusu, läks eemale ja palvetas selle poole, kes Ta oli saatnud (Mk 1:35). Kuigi Ta tuli taevast maa peale, ei lootnud Ta iseendale. Pea meeles, et sina ei ole algataja, sa oled vastuvõtja ja edasiandja. Jumal on universumi võimas jõuallikas. Ühenda juhtmed ja pane tuled põlema! Issand, mulle meenus minu sõltuvus Sinust. Kasuta mind täna vastavalt Sinu tahtele.