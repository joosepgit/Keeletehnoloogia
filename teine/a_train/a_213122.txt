www.naisteleht.ee	 11 küsimust 1. Milline riideese sinu kapis šokeeriks moepolitseid? Mingitel mullegi arusaamatutel põhjustel olen alles hoidnud riideid, mis pärinevad veel Tallinna Moemaja aegadest 20 aastat tagasi. On ajatuid klassikalisi kostüüme, mille vanust teised ei oskaks aimatagi. Aga on ka mõned sellised riided, mis oma väga laiade õlakutega mõjuksid hetkel küll koomilisena. 2. Nimeta üks Eesti staar, keda sa veel ei tunne, aga tahaksid tundma õppida. Eestis on väga palju huvitavaid inimesi, kellega hea meelega tutvuksin. Küsimus on ainult selles, et kas nemad just ihkavad minuga tutvumist? Seepärast jätan kõik saatuse hooleks. Las minu teele satuvad just need väljapaistvad isikud, kes seda ka ise tahavad. 3. Kui palju maksab su lõhnaõli? Mul on palju lõhnaõlisid. Tavaliselt päeval kasutan üht, õhtul välja minnes teist. Pealegi meeldib mul vastavalt tujule ja riietusele lõhna valida. Hinna kohta ei oska ma midagi erilist öelda, sest päris palju on mul kingitud lõhnaõlisid. 4. Nimeta oma lemmikkoht või -tänav, kus mõnusa ilmaga jalutada. Mulle meeldib päike ja kui on ilus päikesepaisteline ilm, siis võin nautida seda kus iganes. 5. Kui kaua aega kulub sul hommikustele iluprotseduuridele? Aastate jooksul olen õppinud väga kiiresti end hommikuti korda seadma. Põhiaja võtab juuste kuivatamine ja koolutamine. Meiki olen õppinud käigupealt tegema ehk näiteks jätan selle ajale, kui kaassõitjana autos linna poole suundun. Kui aga ei ole vaja aega kokku hoida, siis tunniga peaks ikka hakkama saama. 6. Kuidas sa igavust peletad? Tunnen mõnu nendest hetkedest, kui saan õhtul kodus koos pojaga televiisorit vaadata ja oma kasse hellitada. 7. Mis on su lemmikfilm? On teatud näitlejad, kelle filme huviga vaatan: Richard Gere, Mel Gibson, Julia Roberts.