www.naisteleht.ee	 Merle Jääger 1. Milline on kõige parem pood Eestis? Minu lemmikpoed on kaltsukad, näiteks Hot Tartus Kuperjanovi tänaval. Kui ikka 15 krooni eest saad väga edeva Moschino särgi, siis on väga okei ju. 2. Kumba eelistad, kas lahjat või kanget alkoholi? Miks? Kanget. Seda on lihtsam doseerida. Kange alkoholiga tajun piiri, kus tuleks hakata vett vahele jooma. Kokteilide ja lahja alkoholiga ei saa arugi, millal krõks käib. 3. Miks sa suitsetad? Sest ma olen loll – peas on midagi paigast ära ega lähe enam paika! Öelda, et maitseb, oleks vist vale vastus. 4. Milline riideese sinu kapist šokeeriks tõeliselt moepolitseid? Enamik, mis mul on. Keskmise halli hiire riideid on mul üsna vähe. 5. Milliseid kosmeetika esmaabivahendeid kannad alati kaasas? Kuna ma väga täpselt ei pruugi teada, mida lähemad tunnid elus toovad, siis on mu üüratult suures kotis kaasas pea kõik, mis mul üldse olemas on. Äkki tuleb meeleolu, et lööks ennast lille… 6. Millise asja sa viimati ostsid ja palju see maksis? Ostsin kaks bussitalongi hinnaga 10 krooni ja SL Õhtulehe, mis maksis 9 krooni. On kaks kohta, kus ma kindlasti pean lugema, need on ühiskondlik transport ja peldik. Aga šefi mat sorti ost oli 300 krooni maksnud sünnipäevakink sõbrale, lõhn nimega 212 Sexy Men. 7. Kui palju maksab su lõhnaõli? Mu lõhnaõli maksab täpselt sama palju – 300 krooni –, sest ma kasutan seda kingitust ülbelt ise ka. 8. Milline on su koduriietus? Tavaliselt kannan pikkade varrukatega pusa või trikotaažsärki, mis on nii pikk, et tagumik on sees. Külmal ajal kannan ka punast karvast hommikumantlit, mis näeb välja nagu jõuluvana nahk. 9. Milline on sinu kõige halvem komme? Näiteks see, kui lähen üheks päevaks Tallinna, vean pool elamist kaasa. 11. Kui tihti teed maniküüri? Mis asi see on?! Mulle kleebitakse ühe etenduse jaoks kunstküüned külge, kas see läheb arvesse? Aga arvestades minu tööd, ei saagi ma endale lubada mingeid erilisi eputisi küünte küljes. Käte kreemitamine kuulub küll minu igapäevarituaalide hulka. 12. Sinu lemmiksöögikoht Tallinnas? Kas seal on mingeid häid kohti ka?! Käin KuKus, sest seal näeb inimesi, keda mul on vaja näha. Aga puhtalt söömiseks? Pirosmani Mustamäel. 13. Millisele toidule ei suuda sa kunagi vastu panna? Hallitusjuust, ükskõik mis värvi. Teine asi, mis mu nõrgaks võtab, on mereannid, igasugused molluskid, krevetid jne.