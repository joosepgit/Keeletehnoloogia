www.naisteleht.ee	 ärinaine See Kreisiraadio nali tuleb meelde ka Tiiu tuntumaid tegemisi vaadates: Soov ja Mood. Ärinaine ise märkas seda naljakat oo-tamist alles siis, kui Mood oli juba tehtud ja keegi tuttav sellele ta tähelepanu juhtis. Seega – tahtlik see sarnasus pole.: F: Helin Loik Ärinaine Tiiu Järviste , kelle tuntumate ettevõtmiste hulka kuuluvad ajaleht Soov ja ajakiri Mood, andis «Laulud tähtedega» saatele jah-sõna pikalt mõtlemata. Laulmast ei hoia teda tagasi ka see, et tema mõlemasse kõrva on paigaldatud kuulmisimplantaat. «Teen kõik otsused südame järgi,» kinnitab ta. Niipea kui hittsaate seekordsed laulupaarid teatavaks tehti, tabasid nii mõnedki end mõttelt: kes on Tiiu Järviste? Nägu oleks nagu tuttav, aga kust ma ometi teda teadma peaksin? Tiiu (46) on olnud juba 22 aastat edukas ettevõtja, kes on olnud seotud rohkem kui kümne ettevõtte loomisega. Neist rahvale tuttavaim on kindlasti kuulutusteleht Soov. Praegu kuulub Tiiu tegemiste hulka hiljuti ilmuma hakanud uus naisteajakiri Mood. Ärisoon geenides Jõuame Tiiuga viis minutit juttu puhuda, kui kohvikusse tormab moekunstnik Britt Samoson. Naksti pistab ta Tiiule rinda ekstra talle meisterdatud riidest prossi, mille südamikku kaunistab pärlitest tikitud kiri «Mood». «Ilus, kas pole?» naeratab Tiiu. «Tegelikult olengi ma suur Eesti moeloomingu austaja, üldse Eesti toodete austaja,» teatab särtsakas äridaam, tegemata saladust sellestki, et veel enam fännab ta taaskasutust ja kaltsukaid. «Väga, väga hea valik on Usa2day second hand’ides, need on mu lemmikud — sealt leiab ülikvaliteetsetest materjalidest tooteid: siidist, kašmiirist, merinovillast ja nii edasi,» kiidab ta.