www.bioneer.ee	 Hommikusöögi vahele jätmine jätab küll osad kalorid saamata, kuid meelitab siiski ülekilod puusadele, kirjutab sekretar.ee. Kuus toidunippi, mis viivad kaalu ja annavad energia: 1. Ära jäta hommikusööki vahele Hommikusöögi vahele jätjad on altimad suitsetamisele ja alkoholi tarbimisele, samas pigem väldivad sportimist ja peavad jälgima dieete ning muretsema kaalu pärast. Peamisi põhjuseid hommikusöögist loobumiseks on aja- või näljapuudus ning dieedi pidamine. Dieedi pidajaile võib hommikusöögisoovitus kõlada halva uudisena - vähem süües sööd ju vähem kaloreid, mis peaks soodustama kaalukaotus. Samas ei tööta see nii mustvalgelt. Hommikused sööjad söövad päeva jooksul küll suurema hulga kaloreid, kuid ühtlasi ka rohkem kuidained, kaltsiumi ja muid vajalikke toitaineid, millest toidukorra vahelejätjad ilma jäävad. Samuti on neil soodumus tarbida vähem karastusjooke, friikartuleid ning süüa rohkem värskeid aed- ja puuvilju ning juua piima. Hommikusöögisööjail on kolmandiku võrra madalam tõenäosus ülekaalulisusele. 2. Näksi eesmärgiga On vahe mõttetul närimisel ja strateegilisel snäkisöömisel. Viimane tähendab heade harjumuste juurutamist, et ainevahetust töös stimuleerida ja keha einete vahel vajalike toitainetega varustada. Tasub teada, et 20 aastaga kerkis soolaste näkside kaloraaž 93 ja karastusjookidel 49 kalori võrra. Nii et haara tervisliku ampsu järele - juurviljad, puuviljad jms. 3. Et portsu suurus liiga ei teeks Snäki toitvus ei ole ainus, mis on suurenenud. Kasvavad ka toitude ja jookide portsud. Kuidas selle vastu saada? Kodus kasuta näiteks väiksemaid nõusid - inimesel on harjumus taldrik tühjaks süüa. Väljas süües telli poolik praad. 4. Joo mõistusega Kui toiduportsjonite suuruse ja koostise jälgimine on elementaarne, siis jookide puhul veel nii ei ole. Esiteks, vaata, kui palju jook suhkrut sisaldab - rasvavaba smuuti näiteks võib sulle mitusada kilokalorit anda. Samuti on paljud mahlad tegelikult maskeerunud suhkruveed - vaata nende mahlasisaldust. Palaval suvepäeval on janu puhul eriti sobiv külm kannutäis vett, milles maitseks sidruni- või laimiviilud, kurki, maasikaid või muid marju. 5. Rohkem väärt eineid, vähem eksperimente Mida lühem koostisosade nimekiri, seda puhtam ja tervislikum toit. Näiteks Ameerika üks ebatervislikumaid piimakokteile Baskin-Robbins Heath Shake sisaldab 73 koostisainet, enam kui 2300 kalorit ja enam kui kolme päeva jagu küllastunud rasvhappeid ning veerand kilo jagu suhkrut. E-ainetega tasub end samuti kurssi viia, selleks leiab nii veebist kui raamatupoe letist vajalikku infot. 6. Lauakombed paika Ameerikas tehtud uuringute kohaselt oli vähem kaaluprobleeme neil lastel, kelle pere sõi regulaarselt koos. Tõsi, kiirel ajal on raske igal õhtul ühe laua taha kokku jõuda, kuid ühised hommikusöögid või mõnigi ühissöömaaeg nädalas on juba abiks. Lisaks suhetele saab sedasi laste tähelepanu juhtida tervislikule toitumisele.