www.lapsemure.ee	 tere. mul on selline mureke. nimelt on mul klassis selline sõbranna Liisa(noh mingi suur sõbranna ta ei ole aga me suhtleme veidi rohkem) kes ägestudes loobib asjadega või lükkab või midagi selletaolist. ükspäev näiteks rääkisime midagi (meid oli rohkem) ja tema küsis teise sõbranna käest, et kas ta on huvitav. Mina tegin nalja , et ei ole, et ma nägin täna koolis samasuguse pluusiga tüdrukut. siis ta võttis lihtsalt laualt minu vihiku ja viskas mind sellega nii et vihik lendas teise eemale ja mina pidin selle siis üles korjama. see oli suht nõme. ja me ei käi 1. klassis vaid 12 ndas ma arvan, et tal on vb mingi kompleks ja näeb , et mina olen tast tegelikult üle ja siis tahab mind alandada.(see juhtus nagu terve klassi nähes nii et suht imelik) muidu mängib sõpra ja siis teeb sellisei asju. väga kummaline. kuigi tal ei peaks küll põhjust olema ennast kuidagi alaväärsena tunda. mina ei lobi teda küll millegagi ega peksa:P ei ütle talle isegi pahasti, kui ka tema seda teeb. täielik nõmedus. mis te arvate? (võite küsimusi ka küsida, ma vastan ja selgitn lähemalt:P) Sellele, miks Sinu sõbranna niimoodi käitub (loobib Sinu asju) võib olla palju seletusi. Võib olla ta ei oska enda emotsioonidega toime tulla, ja kui tunneb ärritust või viha, siis kohe väljendabgi neid tundeid, nii nagu parasjagu välja purskab. Teine variant, et ta käitub niisugusel viisil meelega, selleks et Sind puudutada, solvata või Sulle haiget teha: Sellega ta näitab oma suhtumist Sinusse ja samas ka mängib publiku (klassikaaslaste) ees (nagu üteldes teistele "vaadake kuidas ma saan teistega manipuleerida!). See oli Sinu sõbranna käitumine, ja kui Sina selle juures tunned ennast ebamugavalt või puudutuna, siis tuleks ennast kehtestada ja mitte lubada Sinuga nii käituda. Selleks võib kasutada ühte võtet, mille nimi on "Kolmeosaline sõnum": Kõigepealt 1.osas sa kirjeldad olukorda, kuidas ta on Sinu jaoks (ja siin juures on vajalik mitte süüdistada teist vaid rääkida rohkem endast (Näiteks, sinu olukorras ütelda mitte "kui SINA minu asju loobid" vaid "kui MINU asju loobitakse") Niisugused Sina-väljendid ei kõla süüdistavalt. Siis järgmisena 2.osas räägid oma tunnetest sellega seoses. Ja kolmandana lõpetuseks ütled valja oma soovi, et mida tahad näha. Ja see selle juures jättes teisele poolele otsustamisvabaduse selles osas, et kuidas ta tahab olukorda parandada Sinu situatsiooni korral see võiks välja näha näiteks nii: 1. kui minu asju loobitakse , 2. siis ma tunnen ennast puudutuna, (või "mulle see ei meeldi"). 3. pane, palun need nüüd oma kohale tagasi (või "ma tahan et minu asjad oleksid oma kohal, mitte põrandal) Ja kõike seda tuleks rääkida rahuliku enesekindla häälega, ja kui vaja siis mitu korda. Niisugune sõnum on hea võimalus rääkida teisele kuidas asjad Sinu jaoks on, ja mida Sa hetkel tunned. Ja sellega sa ei solva teist, ja samas tõstad oma väärikust, et Sa saad enda eest hoolitseda ja ennast kaitsta. Kes on foorumil