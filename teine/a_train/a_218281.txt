www.naisteleht.ee	 Rootsi (erootika)filmistaaride Inge ja Sten Hegeleri koostatud dieedi abil võib ühe kuu jooksul vabaneda kümnest üleliigsest kilost. Inge ja Sten Hegeler, Rootsi 1970. aastate skandaalsemaid paare, kelle avameelse erootikafilmi «Armastuse keel» («Kärlekens sprak», 1969) linastamise vastu protesteeris Londonis 30 000 inimest eesotsas laulja Cliff Richardiga, töötasid ananassidieedi välja vaid isiklikule kogemusele toetudes. Nii Inge kui Sten, kelle üheks lemmikpuuviljaks oli ananass, tõdesid, et süües rohkesti ananassi, kahaneb isu, langeb kehakaal, paraneb jume ja kõigele lisaks tõuseb ka libiido. Alles aastaid hiljem tuvastati ananassi kaalualandav toime ka teaduslikult. Nimelt avastati, et ananass sisaldab bromealiini, looduslikku proteiine (valke) lagundavat ensüümi, mis aitab toitu seedida ja pärast sööki esinevat raskustunnet maos leevendada. Ananass on eriti hea neile, keda vaevab mao alahappesus. Ananass viib ka kehast välja vedelikku ja jääkaineid, kiirendab ainevahetust, puhastab verd ja aktiveerib immuunsussüsteemi. Ananass sisaldab tsinki, kaltsiumit ja magneesiumi, mis omakorda aitavad rahustada närvisüsteemi ning ravida või ennetada depressiooni. Et tsink tõstab teadupärast libiidot, soovitatakse ananassi ka armunutele. Dieedi kaks varianti Ananassidieedi põhimõte on lihtne: kahel päeval nädalas koosneb dieeditaja lõuna- ja õhtusöök vaid kolmest keskmise suurusega värskest ananassist. Dieedil on kaks varianti: rangem ja leebem. Rangema variandi järgijad võiks ananassipäeval hommikusöögist üldse loobuda. Samuti on dieet tõhusam, kui ananassipäevi peetakse järjest, näiteks esmaspäeval ja teisipäeval. Leebem variant lubab ananassipäeva hommikul võtta kerge eine, mis koosneb väherasvasest singiviilust ja keedetud munast. Leiba – kaks õhukest rukkileivaviilu päevas – võib süüa dieedi esimesel nädalal. Suhkrut sisaldavatest jookidest peab loobuma, kohvi võib juua. Ananassipäevi tuleks teha esmaspäeviti ja neljapäeviti. Kes suudab teha kaks ananassipäeva järjest, võib arvestada umbes kahekilose kaalulangusega. Tasub aga teada, et see on peaasjalikult tingitud vedelikukaotusest. Dieedi mõju hakkab tegelikult ilmnema ülejäänud viiel päeval. Siis võiks hommikueineks olla singiviil ja muna ning lõunasöögiks peopesasuurune tükk keedetud või hautatud kalafi leed või taist looma- või kanaliha koos toorsalatiga. Rakenda fantaasiat Soovitatav on dieedipäevadel fantaasia tööle panna ja tarbida ananassi erinevates roogades, näiteks toorsalatites. Leivast, suhkrust ja magustoitudest tuleb loobuda. Magusaisu korral võib süüa puuvilju või marju. Lubatud on virsikud, õunad, pirnid, maasikad ja vaarikad. Toidukogused pole täpselt kindlaks määratud, tähtis on vaid jälgida, et kehakaal püsiks järgmise ananassipäevani muutumatuna või alaneks. Kes peab magusaisule vastu, võib ananassidieediga kuu aja jooksul vabaneda kuni kümnest üleliigsest kilost. Selle ajaga harjub organism leiva ja suhkru puudumisega igapäevasest menüüst, lubab Inge Hegeler. Ananassi asemel Kui ananass ära tüütab, võid ananassipäeva asemel teha ühe melonipäeva – 2 kg melonit vastab 1 ananassikilole. Või kodujuustusalatipäeva – sel juhul on päevaseks toidukoguseks 250 g rasvata kodujuustu koos 100 g riivitud porgandi, 100 g viilutatud kurgi ja 50 g apelsiniga, maitsesta pipra ja sojakastmega. RETSEPTID Ananassi-kodujuustusuupiste 2 viilu hästi küpset ananassi 0,25 dl kuiva valget veini 0,5 dl kodujuustu piparmündi- või melissilehti Pane ananassiviilud kaussi veini sisse ja hoia vähemalt kaks tundi külmikus. Maitsestunud ananassiviilud nõruta ja tõsta suupistetaldrikule. Peenesta kodujuust köögimasinas pastataoliseks massiks ja tõsta igale ananassiviilule suur lusikatäis. Kaunista ürdilehtedega. Lõunaeine ananassi ja singiga 1 viil täisteraleiba 2 tl kuni 20% majoneesi 2 õhukest viilu keedusinki 1 viil ananassi 200 g kuni 1,7% maitsestamata jogurtit 4 spl marju (maasikaid, vaarikaid) 1 tl vanillisuhkrut Lõika leivaviil pooleks. Määri üks pool majoneesiga ning kata singi ja ananassiga. Aseta selle peale teine leivaviilu pool. Sega jogurt marjade ja vanillisuhkruga ning serveeri singi-ananassileivaga. Lõika kanafilee väiksemateks tükkideks. Haki peakapsas, paprika, porru ja ananass. Kuumuta pannil väheses õlis esmalt karri, seejärel lisa kanaliha ning pruunista. Lisa kapsas ja porru. Vala pannile pisut vett ja hauta, kuni kapsas on peaaegu pehme. Seejärel lisa paprika ja ananass. Lase roog keema ja hauta pisut. Maitsesta soola ja musta pipraga.