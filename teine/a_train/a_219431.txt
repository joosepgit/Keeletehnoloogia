www.bioneer.ee	 Kust me saame oma joogivee? Kuhu läheb meie heitvesi? Mida me veest üldse teame? Nendele küsimustele pakub vastust 20.märtsil toimuv veepäev. Päev saab alguse Tartu veepuhastusjaamas, kus osalejatele antakse ülevaade joogivee kvaliteedist Tartu linnas. Samuti tutvustatakse huvilistele heitvee puhastamise protsessi. Seejärel räägib professor Jaak Kikas kuulajatele vee põnevatest veidrustest. Peale söögipausi järgnevad loominguline grupitöö ja viktoriin. Veepäeva tähistamise lõpetab Ahhaa 4D kinoseanss filmiga "Polaarseiklus". Veepäevale on oodatud noored alates 5. klassist kuni gümnaasiumi lõpuklassini. Osalejate arv on piiratud (kuni 30 inimest) ja vajalik on etteregistreerimine 18. märtsini elektronposti teel katrin.saart@ctc.ee . Registreerudes teatage oma nimi, kontakttelefon, kool ja klass. Osalejad kogunevad 20. märtsil Vanemuise alumises parklas kell 9.30. Sealt väljub buss Tartu veepuhastusjaama. Veepäeva tähistamine lõppeb orienteeruvalt 15.30 Tartu Lõunakeskuses. Transporti Tartu Lõunakeskuse juurest kesklinna organiseeritud ei ole. Veepäeval osalemine on tasuta!