www.naisteleht.ee	 Uuri, millisest jahust on leib valmistatud Rukkijahu jaguneb sõelumisastme ja jahvatuse järgi neljaks sordiks: mida madalam sort, seda täisväärtuslikum leib. Uuri kiudainete sisaldust leivas Inimorganism kiud- ehk ballastaineid ei seedi, nende kasu ilmeb normaalse sooletalituse tagamisel, veebilansi reguleerimisel ja soolestikus kahjulike ainete sidumisel. 200–400 g täisteraleivast saab kätte pisima vajaliku päevase kiudainekoguse. Uuri soolasisaldust Eelista leiba, mille soolaprotsent jääb vahemikku 0,9–1 või mis on valmistatud tervislikuma PAN-soolaga. Keskmises rukkileivas on soola 1,5%. Soovituslikus päevakoguses – 3-4 leivaviilus (100–200 g) – on 1,5–3 g varjatud soola. Inimene vajab päevas vaid 5 g keedusoola, kuid keskmine eestlane sööb 15–20 g. Uuri kalorsust Pakendile kirjutatud leiva koostise järgi on hõlbus valikut teha. Mida rohkem on süsivesikuid, seda rohkem pandi sellesse tainasse suhkrut, suhkrusiirupit või muid magusaid koostisaineid, mis paraku sisaldavad vaid «tühje» kaloreid. Eelista seemne- või teralisanditega rukkileiba Need parandavad maitseomadusi ja suurendavad kiudainete hulka leivas.