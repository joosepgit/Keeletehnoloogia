www.bioneer.ee	 Golfi hoovus ja selle jätk Põhja - Atlandi hoovus on osaks tervet maailmamerd katvast konveriersüsteemist, mis reguleerib maailmamere soojusenergiavahetust ja seeläbi ka Maa kliimat. Golfi hoovus on Mehhiko lahes alguse saav sooja vee voolus, mis liigub tuule mõjul mööda Ameerika Ühendriikide idarannikut. Euroopa suunas liikuvat Golfi hoovuse jätku nimetatakse Põhja - Atlandi hoovuseks, sest selle liikuma panevaks jõuks on temperatuuride ja soolsuse erinevused võrreldes Lõuna poole liikuvate veemassidega. Iirimaa lähistel jaguneb Põhja - Atlandi hoovus kaheks ning jahenenud veemassid liiguvad vastavalt Põhjamere ning Gröönimaa ranniku suunas. Kõige selgemini on kõrgemate temperatuuride tagajärjed näha Maa polaaraladel, kus taanduv jää on muutmas nii geograafiat kui ka faunat ja floorat. Muutused söögiahela kõige madalamates lülides on siinkohal eriti tähtsad, sest need mõjutavad omakorda kõrgemate organismide arvukust ning seeläbi ka kohalikku majandust. Maailmamere veetaseme tõus ähvardab järgmise sajandi jooksul enda alla neelata suure osa maailma rannikualadest ja -linnadest. Liustike ja jääkilpide sulamine polaaraladel kujuneb järgnevate kümnendite jooksul madalal asuvatele kogukondadele tõeliseks proovikiviks ning teeb miljonitest inimestest põgenikud olenemata sellest, mis meetmeid võetakse lähiaastatel ette kliimamuutuste takistamiseks. Kõige kindlam abinõu madalal asuvatele kogukondadele ning riikidele on kaitsevallide tugevdamine ja inimeste ümberasustamine piirkondadesse, kus uputuse oht on väiksem või puudub. Peale orkaan Katrina poolt tekitatud ulatusliku kahju hindamist pöörasid meedia ja kliimateadlased süüdlase otsimisel pilgu globaalse soojenemise poole. Orkaanide, troopiliste tsüklonite ja taifuunide (sama fenomeni erinevad nimetamisviisid) tekkimiseks on vaja sobivat olukorda. Kuigi meedia on jätnud mulje, justkui oleks Katrina tekkinud globaalse soojenemise tõttu, ei ole selle kindlaks tegemine tegelikult võimalik. [1] Üksikute tormide ja tsüklonite globaalse soojenemise arvele panemine on pea võimatu, sest need sõltuvad liialt palju ilmast. Statistilisi hinnanguid on võimalik teha pikemate perioodide, kuid mitte üksikute juhtumite kohta. Kõrgemate temperatuuridega intensiivistub auramine ning seetõttu suureneb ka sademete intensiivsus. [1] Pikaajalised trendid, mis langevad ajavahemikku 1900-2005, näitavad selgelt sademetehulga kasvamist mitmes ulatuslikus regioonis. Sademete hulk on suurenenud Põhja-Ameerika idaosades, Põhja-Euroopas ning Aasia põhja- ja keskosas. [2] Kliimamudelid on arvutiprogrammid, mis simuleerivad atmosfääri, ookeanide, maapinna ja jää vastasmõjusid. Kliimamudeleid kasutatakse ilmadünaamika uurimiseks ja ilma ennustamiseks ning prognooside tegemiseks tuleviku kliima kohta. Temperatuuri mõõtmine sai võimalikuks tänu suletud vedeliktermomeetri leiutamisele 1660. aastal. Mineviku temperatuuri kindlakstegemisel saab kasutada ka kaudseid meetodeid nagu puude astarõngaid, jääpuursüdamikke ja ookeani põhjasetteid Ilmavaatluste ajaloos on aasta 1659 erilise tähtsusega, sest just sellest aastast pärineb Inglismaalt katkematu temperatuurivaatluste register. Üks koht terve planeedi kohta ei ole palju ning sellele toetudes ei saa ka kaugeleulatuvaid järeldusi teha, kuid see annab teadlastele võimaluse kontrollida kaudsete meetodite abil saadud tulemuste paikapidavust. Süsiniku ringlus on biogeokeemiline tsükkel, mille käigus süsinik ringleb Maa biosfääri, geosfääri, hüdrosfääri ja atmosfääri vahel. Selle tsükli juures on neli suuremat reservuaari, mis on omavahel keemiliste, geoloogiliste, bioloogiliste ja füüsikaliste protsessidega seotud. Eraldi reservuaari moodustavad atmosfäär, mandribiosfäär, ookeanid ja selle setted (kaasa arvatud fossiilkütused). Bioloogiliste protsessid käigus saab süsinikdioksiidist taimne materjal. Selle lagunemisel muutub süsinik kas süsinikdioksiidiks või ladestub setetes. Maa kliima kujunemisel mängivad olulist rolli ka kosmoloogilised tegurid, mille avastas Serbia matemaatik ja ehitusinsener Milutin Milankovič. Milankoviči teooria, nagu seda tänapäeval nimetatakse, koosneb kolmest muutujast - Maa orbiidi elliptilisus, Maa telje kaldenurk ning Maa pretsessioon. Meie planeeti katab gaasiline atmosfäär, mis kaitseb elusloodust maaväliste mõjude eest ning koos ookeanidega hoiab Maa temperatuuri meile sobivas vahemikus, säilitades osa sellest energiast, mis Päikeselt Maani jõuab. Ilma atmosfäärita oleks Maa keskmine temperatuur umbes -18°C, kuid selle asemel on meil suhteliselt meeldiv keskmine 14,4°C. Ilma kasvuhoonegaasideta jahtuks öö jooksul planeet selliste külmakraadideni, et elu meile tuttavas tähenduses ei oleks siin võimalik. Päeva jooksul soojenenud atmosfäär hoiab küllaltki kõrget temperatuuri kuni järgmise päikesetõusuni, tagades seeläbi enamvähem ühtlase ning eluks sobiliku temperatuuri. Globaalne soojenemine on Maa arvutusliku keskmise temperatuuri tõus teatud aja jooksul, antud juhul inimtegevuse tagajärjel. Oluline on selgeks teha kaks põhimõistet - globaalne soojenemine ja kliimamuutused. Sagedane viga, mida kohtab tavateadvuses ja ajakirjanduses, on nende kahe mõiste segi ajamine. Globaalne soojenemine tähendab, et Maa keskmine temperatuur küll tõuseb, samas ei ole välistatud keskmise temperatuuri langus teatud piirkondades või mingil kindlal aastaajal. Arvesse tuleb võtta ka seda, et Maa polaaralad soojenevad kiiremini, kui ülejäänud planeet. [1] ELi põlisloodust käsitleva raporti järgi on tsivilisatsioonist jäänud täielikult puutumata ainult 1% Euroopa territooriumist. Metsiku looduse osakaal ja bioloogiline mitmekesisus on pöördumatult kahanemas ning mõeldes järeltulevate põlvkondade peale tuleb seda vähest veelgi hoolikamalt kaitsta. Kas olete kunagi suhkrutükki kohvitassi visates käised määrinud? Kui nii, oli põhjuseks arvatavasti peen vedelikujuga, mis paiskus üles pärast suhkrutüki langemist. Teadlased on alles nüüd saanud vettpidavaid tõendeid ühe seletuse kasuks teiste ees, edastab Eesti Füüsika Portaal fyysika.ee .