www.bioneer.ee	 Aedniku jaoks tähendab aprilli saabumine tõsiasja, et mitmed plaanipärased tööd ootavad tegemist. ILUTAIMED *Kasta okaspuid ja rododendroneid, kui lumi on sulanud. *Torka maasse onnide ja vitsaedade tarvis pajuvõrseid. MARJA- JA PUUVILJAAED *Korista maasikapeenrad, kui lehestik on tahenenud. *Laota maasikatele katteloor, nii kiirendad saagiaja algust. Ära unusta loori õitsemise ajal eemaldada! *Eemalda vaarikapõõsastelt eelmisel aastal saaki andnud ja surnud oksad. Harvenda saaki kandvaid võrseid ja kärbi nende latvu. KÖÖGI- JA JUURVILJAAED, ÜRDID *Küüslaugud võiks enne maha istutamist hoida veidi aega külmas, sellest on eriti kasu kevadsortidele. Pane terved küüslaugusibulad mõneks nädalaks külmkappi. SUVELILLED, KONTEINERTAIMED *Istuta potti kanna ja daalia mugulad, gladioolid kuu lõpus. *Vii keldris talvitunud taimed nagu näiteks pelargoonid ja fuksiad sooja. Kärbi ja istuta nad uude potti. *Istuta õuepottidesse õitsvaid nartsisse. TAIMEDE ETTEKASVATUS, KASVUHOONE *Pikeeri varased seemnekülvid. *Külva avamaatomat, enamik ürte ning suvelilledest lilltubakad ja peiulilled. *Külva kuu lõpus või mai algul kapsad. *Puhasta ja korrasta kasvuhoone. MAAPARANDUS, TAIMEKAITSE *Lisa niiskesse mulda lubiväetisi. *Marjapõõsaid ja viljapuid tuleks pritsida kahjurite vastu. Õige aeg on just enne pungade avanemist, kui õhutemperatuur tõuseb üle +7 C. Loe ka Jüri Annisti aprillitöödest! Allikas: Kotipuutarha