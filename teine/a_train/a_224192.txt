www.naisteleht.ee	 jumestus Viimane lihv anna puudriga: F: Kalev Lilleorg Kui talvel oli tugev meik igati sobiv, siis kevadisi õhuvanne võttes ei saa ju nägu olla krohvikihi alla peidetud. Ometigi tahaks hea välja näha. Kuidas kanda peale jumestuskreemi, et tulemus paistaks kui puhas nahk? Iga naine õhkab vahel peegli ees, et kes küll oli see geenius, kes jumestuskreemi välja mõtles: see peidab kõik nahavead ja pühib minema jumeprobleemid. Aga et tulemus loomulik välja näeks, tuleb muidugi topelt pingutada, ütleb meigikunstnik Lana Vallo. Kusjuures, jumestuskreem ei jää iial loomulik, kui näonahk pole korras. Nii et alustada tuleb ikka sellest, teatab Vallo. Kõige tähtsam on näo kreemitamine. Muidugi võib aluskreemi asemel kasutada tavalist niisutavat päevakreemi, aga kuna aluskreemides on niisutavat ainet veidi rohkem, jääb tulemus tasasem ja seda lihtsam on jumestuskreemi näole hajutada. Vallo hoiatab, et kindlasti ei tohi näonahk olla kuiv: siis hakkavad nahaketud inetult rippuma ja jumestus jääb väga võlts. «Rasuse nahaga naised peaksid kindlasti valima veepõhjalise jumestuskreemi, sest see matistab nägu. Kuiva nahatüübiga naised vajavad õli baasil tehtud niisutavat kreemi,» tuletab ta veel kord meelde tuntud tõed. Alles seejärel saab kasutada jumestuskreemi ja puudrit. Vallo toob välja kolm kõige olulisemat punkti, mida sealjuures jälgida. Kristel Saan