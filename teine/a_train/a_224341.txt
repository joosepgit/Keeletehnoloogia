www.naisteleht.ee	 Grey ei ole veel nii piisavalt vana peer, et peaks parimate hittide kogumikku välja andma. Ja ei pea ta end meelde tuletama ka mannetu tagasitulekutuuriga nagu Spice Girls. Teda on õnnistatud sellise südantmurdva häälega, et tahaks aina uusi ja aina paremaid lugusid kuulata, mitte mingit vana kogumikku. Led Zeppelini mees Plant ja bluegrass-kantrilaulja Krauss tunduvad esmapilgul kokku sobivat nagu siga ja kägu. Aga kui paned plaadi masinasse, siis tuleb sealt oi-kui-head muusikat. Bluus ja kantri, pisut rägisev, pisut helisev. Hõbekõri Josh ja Londoni sümfooniaorkester – täpsustamatagi tekib nende kahe koos nimetamisel ettekujutus jõulurahust. Selline jõulu-zen, paljude küünalde, huugava kamina ja korstnast alla potsatava jõuluvanaga. Kui te arvate, et teie plaadiriiulis just peab üks jõululugudega plaat olema, siis see sobiks selleks küll.