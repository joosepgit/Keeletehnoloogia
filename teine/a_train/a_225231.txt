www.advent.ee	 Taevas on nagu kool. See on koht, kus on võimalik õppida tundma universumit ja kus on õpetajaks universumi Looja ise. Üks osa sellest koolist oli Eedeni aed. Kui siis lunastusplaan on lõpule viidud, jätkub uuesti õppetöö Eedeni koolis. Patmose prohvet kirjeldab Eedeni uut asupaika järgmiselt: “Ja ma nägin uut taevast ja uut maad; sest esimene taevas ja esimene maa olid kadunud ja merd ei olnud enam. Ja ma nägin püha linna, Uut Jeruusalemma, taevast Jumala juurest maha tulevat, valmistunud otsekui pruut, kaunistatud oma mehele.” Ilm 21,1.2 Elupuu istutamine Eedeni aeda oli tingimuslik ning lõpuks võeti see sealt ära. Kuid tulevase elu annid on lõplikud ja igavesed. Kui inimese ja Jumala vahelised suhted on taas lähedasimad, õpetab Jumal inimest just nii nagu ajastute alguses: “Seepärast peab mu rahvas tundma mu nime, peab seepärast just sel päeval mõistma, et mina olen see, kes ütleb: “Vaata, siin ma olen!”” Js 52,6 Kõik universumi aarded on Jumala lastele uurimiseks avatud. Ääretu õnnetundega siseneme me rõõmusse ja tarkusse, mida jagavad meiega langemata olevused. Me jagame aardeid, mis läbi ajastute on pannud mõtlema Jumala kätetööle. Ning igavikuaastad toovad meile veelgi aulisemaid ilmutusi. See on rohkem kui “me palume või mõistame”. Ef 3,20 Jumal annab meile uusi teadmisi veel ja veel, igavesti. Elu maa peal on taevase elu algus. Haridus siin on alguseks taevasele haridusele. Elutöö siin treenib meid sealseks tööks. Just sellised nagu me oma iseloomult ja teenimiselt siin oleme, oleme me ka taevas. Ed 301, 302, 307