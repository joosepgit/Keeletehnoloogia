www.advent.ee	 Nüüd valmistub Saatan viimaseks suureks võitluseks ülemvõimu pärast.  nüüd on õelad surnud üles äratatud ja Saatan näeb määratusuuri rahvahulki oma poolel. Tema lootused elustuvad ja ta otsustab mitte alistuda.  ta esitab end petetud alamaile lunastajana ja kinnitab, et tema vägi tõi nad haudadest välja.  Lõpuks antakse korraldus edasiliikumiseks ning arvutu hulk inimesi läheb liikvele.  Saatana armee piirab linna ümber. Valmistutakse rünnakuks. GC 663, 664 Tuli langeb taevast. Maa avaneb. Maapõues varjul olnud purustavad jõud tungivad välja. Hävitavad leegid purskuvad esile igast haigutavast lõhest. Isegi kaljud põlevad. Päev on tulnud, mis põleb kui ahi. Algained sulavad kuumuses, samuti maa ja kõik, mis seal sees, põlevad ära. Maapind näib sulamassina – määratusuure keeva tulejärvena. GC 672, 673 Saatan ja kõik, kes on ühinenud temaga vastuhakus, hävitatakse. Patt ja patused hukkuvad; neist ei jää järele juurt ega oksa. Ml 3,19. Saatan on juur ja tema järelkäijad on oksad.  “Ja siis on, nagu ei oleks neid olnuski.” Ob 16 DA 763 Siis nähakse, et Saatana mäss Jumala vastu on viinud hukatusse nii tema kui kõik, kes on otsustanud hakata tema alamaiks. Ta on maalinud üleastumise tagajärgi ette headena, kuid sel päeval nähakse, et “patu palk on surm”.  Täielikult raiutakse maha Saatan, kõigi pattude juur, ja kõik ülekohtutegijad, kes on tema oksad. Laulja ütleb: “Sa hukkasid õela, sa pühkisid ära nende nime alatiseks ja igaveseks! Vaenlased on hävinud, nad on jäädavad rusud!” (L 9,6-7). PP 341 Saatan oli lootnud nurjata päästeplaani. Kuid see osutus liiga raskeks.  Nüüd peab tema ise surema ning tema kuningriik antakse lõpuks Jeesusele. EW 178