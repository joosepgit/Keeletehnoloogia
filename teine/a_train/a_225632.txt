www.naisteleht.ee	 Mitu muna omletti võtta? Panniomletti ei maksa teha korraga rohkem kui kuuest munast ja sedagi vaid siis, kui käepärast on suurema läbimõõduga pann (26 või 28 cm). Väiksemal, 24sentimeetrisel pannil on paras küpsetada kolmest või neljast munast segatud munarooga. Muidu ei küpse omlett vajalikul määral läbi. Anne Põder Kolm võimalust omleti pealmine pool küpseks saada Ükskõik millist omletti tehes tekib küsimus: kuidas paks see roog ümber pöörata? Pannilabidaga ei saa, sest siis laguneb roog koost. Omleti läbiküpsetamiseks on kolm võimalust. Küpseta omletti kaane all: kuumus jääb kaane alla ja munaroog küpseb ka pealtpoolt. Kaunilt pruuniks pealmist poolt ei saa sel viisil kahjuks kuidagi. Kata pann tagurpidi taldrikuga ja keera pann põhjaga ülespoole, nii et omlett jääks taldrikule. Libista omlett pannile tagasi ja küpseta ka teine pool pruuniks. Eestipärane talupojaomlett 6 muna 0,5 dl piima või rõõska koort 100 g suitsupeekonit 2 keedetud kartulit 1 suurem sibul soola ja jahvatatud musta pipart maitserohelist (tilli, peterselli või sibulat) Lõika peekon peenikesteks ribadeks ja prae koos hakitud sibulaga pannil läbi. Lisa kartulikuubikud või -viilud ja prae, kuni kartul on kergelt pruun. Klopi munad lahti, lisa piim või koor ning maitsesta. Vala munasegu pannil praadivate osiste peale ja küpseta nagu tavalist omletti umbes 5-6 minutit. Ümberpööramiseks kasuta suurt taldrikut. Küpseta ka teiselt poolt 3-4 minutit. Serveeri kuumalt või toatemperatuuril ning puista omletile maitserohelist. Omletisalat tomatikastmega 6 muna 2 spl maitserohelise segu (näiteks basiilik, petersell, tüümian või estragon) soola ja jahvatatud pipart Klopi munad kahvli või vispliga lahti. Sega hulka Parmesan ja pasta. Maitsesta soola ja pipraga. Kuumuta pannil pool võist. Kui või hakkab vahutama, vala munasegu pannile. Küpseta keskmisel kuumusel segamata 4-5 minutit või kuni alumine kiht on kuldpruun. Liiguta panni edasi-tagasi. Võta suur taldrik, pane tagurpidi pannile ja keera frittata taldrikule. Kuumuta ülejäänud või ja libista frittata taldrikult pannile tagasi. Küpseta teist poolt 3-4 minutit. Võta roog pliidilt ja lõika sektoriteks. Serveeri kuumalt, toatemperatuuril või külmalt. Vürtsikas brokoliomlett 300 g brokolit (värskelt või külmutatult) 5 muna 3 tl sojakastet 2 keskmise suurusega punast tšillikauna 60 g maapähkleid 4 spl hakitud peterselli 2 spl oliiviõli 2 küüslauguküünt 6 sibulapealset Tükelda brokoli ja keeda soolaga maitsestatud vees. Nõruta ja tõsta kõrvale. Haki tšilli, maapähklid, petersell, küüslauk ja roheline sibul. Klopi munad kausis lahti ja sega hulka sojakaste, tšilli, maapähklid, petersell ning brokoli. Kuumuta pannil õli ja hauta selles küüslauk koos rohelise sibulaga pehmeks. Vala juurde munasegu ja sega hoolikalt. Kata pann kaanega ja küpseta keskmisel kuumusel, kuni alumine pool on kergelt pruunistunud. Libista omlett paraja suurusega ahjuvormi ja pruunista pealtkuumusega ahjus (grillis).