www.naisteleht.ee	 Täiskasvanuna on ta sama tundlik, kui tajub kelleltki etteheidet. Auto pass ju võiski tema kotis olla, kuid kaitsereaktsioon – ei, mina pole võtnud! – tuleb automaatselt enne, kui mõni muu vastus. Vabandamine tundub enda alandamisena, ehkki tegelikult nõuab vigade tunnistamine tugevust, mitte ei näita nõrkust. Kui vigu on raske tunnistada... Mõnikord aitab endasse vaatamine. Mõtle, millised tõekspidamised või nõudmised endale teevad sul vabandamise raskeks. Millistes olukordades on see eriti keeruline? Missugust abi sa teiselt vajad? Vali vastuvõetav väljendusviis. Sa ei pea endale tuhka pähe raputama: «Ma eksisin enne ja käitusin halvasti...». Võid end väljendada näiteks soovi kaudu: «Soovin, et oleksin oma kotti vaadanud...» või oma tundest rääkides: «Mul on kahju, et ma endast nii välja läksin.» Väldi pooleldi vabandamist stiilis «ma küll oleks võinud oma kotti vaadata, aga sina oleksid pidanud ka rahulikumalt rääkima». See pahandab teist veelgi enam.