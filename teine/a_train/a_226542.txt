www.bioneer.ee	 Igal hommikul ärgates on tunne, et paneks ruttu riidesse, sööks ruttu midagi ja jookseks siis kiiresti kuhugi, kuhu juba peaaegu hiljaks on jäädud. Ja kogu maailm jääbki mõnes mõttes tähele panemata, ootades meid ikka ja jälle. Võileib veel pooleldi suus, kiirustame juba ukse poole. Oih, midagi ununes! Appi, võtmed ka ja märkmik! Ok, nüüd võib joosta. Ja nii iga päev. See tähendab, et me teadvustame endale küll, et võiks võtta endale natuke rohkem aega - aega olla tänulikud, aega jälgida, aega olla. Aga me harva teeme seda. Äkki me seekord paneme tähele, kui ilus oli hommikune päike või veetilk aknaraamil, mõni värviline leht või raagus puu, varblane hüppamas ja teri otsimas. Ükskõik mis - see võib olla ka midagi väga lihtsat, mis iga päev ootab, et me märkaksime tema ilu, et ta saaks rõõmustada. Aga paneme teda siis tähele!? Jumal on igal pool. Kas me teda ainult märkame. Aga eelkõige on ta meie enda sees. Kas me oskame teda sealt otsida? Vaikusest. Kallistusest. Armastusest. Just seda aitavad meil mõista ka suured valgustunud meistrid. Amma Amma (Mata Amritanandamayi Devi, Indias tähendab ka lihtsalt Ema) on tuntud India valgustunu, keda meil teatakse Kallistava Pühakuna. Ta on lihtne india naine. Ja ta kallistab inimesi. Üle 26 miljoni inimese üle kogu maailma on juba saanud tema kallistuse osaliseks ja paljud püüdlevad selle poole, et seda kogeda. Igaüks, kellel see on korda läinud, võib kinnitada, et on tundnud Jumalikku Ema - Armastust. Paljud on puhkenud õnnepisaratesse seda tunda saades. Amma reisib pidevalt selleks, et Armastus saaks avada inimeste südamed vastuarmastusele Jumala ja kaasinimeste suhtes. Lisaks tundidepikkustele kallistamistseremooniatele erinevates linnades ja maanurkades tegeleb AMMA ka heategevusega. Ta on elav kehastus selle kohta, kui lihtne ja võimas saab olla Armastus. Et tegelikult see ongi ainus, mis tegelikult loeb. Ja ta on selle lihtsa tõe elav kehastus. Tema jaoks on üks nii president kui kerjus, kristlane kui hindu, ta näeb kõiki võrdsetena. Olgu neid 168 000, nagu Indias aeg-ajalt tema programmidel võib kohata või 10 000, nagu oli sel aastal 5.-6.oktoobril Soomes - ta kallistab kõiki ikka ühtemoodi ja sama suure armastusega. Teda vaadates, on võimalik mõista, mis on elu tegelik eesmärk. Rishi Taavi Kassila ehk Rishi on Soomes tuntud filmirežissöör, joogaõpetaja, kirjanik ja lektor, kes on hiljuti välja andnud joogateemalise raamatu "Onnellisuuden jooga" (Basam Books, Helsinki 2008). Rishi on teinud filmi Dalai-Laamast ja tema praegune igapäevaelu kujutab endast rändamist koos Ammaga, et aidata levida Armastuse sõnumil läbi heade tegude. Sel pühapäeval, 15. novembril tuleb ta Eestisse, et rääkida Ammast. 15. novembril Tallinnas , aadressil Toompuiestee 4, algusega kell 15 on kavas loeng, juhitud meditatsioon ja laulud Ammale ja Ammast. Samuti on kõigil võimalik küsida, mis tunne on Ammaga koos elada ja hetkeks keskenduda oma sisemusele. Meditatsioon Ammale on üks võimsamaid, lihtsamaid ja imelisemaid asju, mida kogeda. See on üksolemine armastuses. Üritusele piletit lunastama ei pea, kuid igaühe oma jõu kohased annetused Rishi reisi- ja siinviibimise kulude katteks on teretulnud. Hommikul, kui ärkasid, jälgisin ma sind ja soovisin, et ütleksid mulle vähemalt mõne sõna, küsiksid minu arvamust või kiidaksid mind mingi hea asja eest oma elus. Sul oli siiski liiga kiire sobivaid tööriideid otsides ja nii ootasin ma edasi. Kuni mööda maja ringi jooksid, mõtlesin, et leiad minu jaoks paar minutit ja vähemalt tervitad mind, aga ei. Mingil ajal pidid ootama viisteist minutit midagi tegemata, lihtsalt tooli peal istudes. Siis hüppasid äkki püsti ja mõtlesin, et tahad minuga rääkida, kuid sa jooksid hoopis telefoni juurde ja helistasid tuttavale, et uusimaid külajutte kuulda. Vaatasin, kuidas tööle läksid ja ootasin kannatlikult kogu päeva. Arvan, et kogu oma kiirustamise juures polnud sul aega mulle midagi öelda. Panin tähele, et lõunalauda istudes heitsid pilgu enda ümber. Võibolla häbenesid sa minuga rääkida ja sellepärast ei öelnudki sa söögipalvet. Vaatasid teiste laudade inimesi ja märkasid, et mõni sinu tuttav rääkis minuga enne sööma asumist, kuid ise ei öelnud sa sellegipoolest midagi. Pole viga, sest aega veel on ja ma loodan, et kunagi pöördud minu poole. Läksid koju ja tundus, et sul on palju tometamist. Kui toimetused olid tehtud, panid teleka mängima. Ei tea, kas sulle telekas üldse meeldib, sest vaatad sealt ükskõik, mida. Iga päev veedad palju aega selle ees, midagi mõtlemata. Jälgisin kannatlikult, kuni telekat vahtisid ja õhtust sõid, kuid taas ei öelnud sa mulle midagi. Magama heites olid ilmselt liiga väsinud. Kui olid perele head ööd soovinud, pugesid tekkide alla ja uinusid kohe. Sellest pole midagi, sest kuigi sa seda ei tea, olen ma alati sinuga ja mul on rohkem kannatust, kui arvata oskad. Soovin Sulle õpetada ka seda, kuidas olla kannatlik teiste inimestega. Armastan sind nii väga, et ootan iga päev väikest peanoogutust, palvekest või tänuavaldust, mis tuleb sinu südamest. Ühepoolne suhtlemine on väga raske. Jälle on uus päev, ja jälle ootan ma sind armastusega, soovides, et täna annad mulle väikse hetkekesegi. Ilusat päeva!