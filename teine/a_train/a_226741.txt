www.naisteleht.ee	 Lapsega tasub arutada, mis saab siis, kui ilm on halb ja pole mingit soovi koeraga jalutama minna, või kes puhastab jänesepuuri, kui laps on nädal aega spordilaagris. Küsimusi on palju. Pole vaja öeldagi, et oluline on teha kokkulepped. Lastele kohustuste ja vastutuse võtmise õpetamisel on oluline ka vanema eeskuju. Kui vanem on lubanud igal nädalal korra lapsega ujumas käia, kuid igasugustel põhjustel seda pidevalt edasi lükkab või lausa ära jätab, annab see lapsele märku, et endale võetud kohustustest võib sama kergelt ka loobuda. Kokkulepetest kinnipidamine on hea mis tahes elualal. Kui see on vanema jaoks iseenesestmõistetav, võtab ka järeltulija sama suhtumise kergelt üle. Võta aega! Lemmikloom aitab lapsel õppida vastutust ja kohustuste täitmist. Kiire ei-vastuse ja moraalilugemise asemel kuula laps ära ja aruta koos temaga, kuidas edasi käituda. Lapsele kohuse- ja vastutustunde õpetamisel on oluline ka vanemate eeskuju!