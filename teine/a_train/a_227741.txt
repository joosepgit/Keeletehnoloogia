www.advent.ee	 Jumal tahab, et ka iga väike laps oleks Tema laps, kes on võetud Tema perekonda. Kuigi alles noored, võivad nad olla usuperekonna liikmed ning omandada parimaid kogemusi.CT169 Ma olin üheteistaastane, kui minu südamesse tungis valgus. Mul olid jumalakartlikud vanemad, kes igal võimalikul viisil püüdsid lastele rääkida taevasest Isast. Me laulsime kodus ülistuslaule. Igal hommikul ja õhtul kogunes pere palvuseks. Meie peres oli kaheksa last ning vanemad tegid kõik, et me oma südamed Jeesusele annaksime.YI.Nov.3,1908 Lapsed on evangeeliumi õpetuste suhtes kõige vastuvõtlikumad. Nende südamed on avatud jumalikele mõjudele ning nad on küllalt tugevad, et hoida alal saadud õppetunde. Väikesed lapsed võivad olla kristlased ning nad saavad kogemusi vastavalt oma eale.YI Nov.3, 1908 Õnnelikud on vanemad, kelle elud peegeldavad täielikult Jumalat, nii et Jumala tõotused ja käsud äratavad lapses austust ja tänutunnet; vanemad, kelle õiglus ning kannatlikkus aitavad lapsel mõista Jumala õiglust ja kannatlikkust; vanemad, kes lapses enda vastu armastust, usaldust ja kuulekust õpetades õpetavad last olema kuulekad, usaldavad ja armastavad ka taevase Isa suhtes. Vanemad, kes oma lastele sellise anni annavad, on varustanud nad varandusega, mis on kallim kui kõigi aegade rikkused – varandusega, mis kestab igavesti.MH375,376 Ärge kunagi laske oma lastel arvata, et nad pole Jumala lapsed, kuni nad pole ristitud.CG 499 Kui last on korralikult õpetatud, mõistab ta juba väga noorena oma olukorda – et ta on patune, kes vajab Kristust kui Päästjat.1T 400 Armastuses, usus ja palves peavad vanemad oma pere heaks töötama, kuni nad võivad rõõmuga Jumalale öelda: “Vaata, mina ja lapsed, keda Jehoova mulle on andnud, oleme tunnustähtedeks ja endemärkideks Iisraelis vägede Jehoovalt, kes elab Siioni mäel!” Js 8,18COL 195,196