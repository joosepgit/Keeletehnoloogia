www.bioneer.ee	 Taanlased on avastanud meetodi, kuidas kasutada ära uriinis leiduv karbamiid, mis on segu süsinikust, lämmastikust, hapnikust ja vesinikust. Kõikide loomade väljaheiteid on võimalik ümber töödelda. Kuna aga eelkõige just miljonite seafarmi elanike uriin põhjustab keskkonnale tõsiseid probleeme, siis seisavad sead oma väljaheitega ohtlike loomsete jäätmete esirinnas. Kuna nuumkarja väljaheidetest tuleb lahti saada, kuid see maksab, siis on farmijäätmete muutmine plasti eelkäijaks kõigi bioplasti valmistamise ideede kõrval väga atraktiivne lahendus. Peter Tǿttrup firmast Agroplast väidab, et jäätmete töötlemise protsessi tulemuseks võib olla plast, mis maksab ideaalis kolmandiku võrra vähem kui tavaline plast, mis on tehtud fossiilkütusest. Aga seda tõesti ainult ideaalis. Tavaliselt maksab taimsel viisil tehtud bioplast rohkem kui fossiilkütusest tehtud plast. Hindu saab võrrelda alles siis, kui sea uriinist tehtud plasti on toodetud piisavalt suurtes kogustes. Seega ootame ära, kui taanlased on juba piisavalt palju sea uriinist bioplasti tootnud. Kui saadud plast maksab tõesti kolmandiku võrra vähem kui tavaline plast, siis võiks ka Eesti sigalatest plasti toorainet koguma hakata. Bioplasti kujul on see looduses ehk ohutum.