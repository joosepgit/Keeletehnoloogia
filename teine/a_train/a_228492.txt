www.bioneer.ee	 Viimases Eesti Ekspressis küsitakse Tallinna Vähikliiniku onkoloog Andrus Mägi käest: "Kas te isiklikult peate mobiiltelefoni riskiallikaks?" Ta vastab: " Me ei oska öelda ei ega jah. Kui oleks kindel, et mobiil põhjustab ajuvähki, siis ma ei usu, et nad oleksid nii laialt kasutusel." Henri Laupmaa räägib teemast lähemalt. Lubaksin siinkohal endale siiski mõne küsimuse - kas millegi laial kasutamisel ja selle ohutusel on seos? Kas meelemürkide kasutamine maailmas on nii suur tänu nende ohutusele? Kuidas saab nii uue tehnoloogia kohta midagi nii kindlalt väita? 30.juuli Äripäevas väitis kodanik Siim Sepp veel kindlamalt: "Siiski tõestas juba Einstein põhimõtteliselt, et mobiilid ei saa vähki tekitada. Tegemist on fotoefektiga: valgus koosneb footonitest, mis teatud tasemest kõrgema energia korral löövad aatomitest elektrone välja, näiteks lõhkudes DNA-s olevaid keemilisi sidemeid ja põhjustades ohtlikke mutatsioone. Selleks vajaliku energiatasemega lained asuvad elektromagnetspektrumi ultraviolettosas, kus kiired on mobiiltelefonide raadiolainetest tuhandeid kordi suurema energiaga. UV-, röntgen- ja gammakiired põhjustavad vähki." See Einsteini autoriteedile apelleeriv kummaline väide eeldab, et kõrgesageduslikel raadiolainetel on ainult kuumutamisest tingitud mõju. Soovitan lugeda artikli lõpus viidatud raamatuid ja artikleid EM väljade mitte-termilistest mõjudest elusorganismidele. Sepp lisab veendunult veel juurde: "Kuigi hunnikute kaupa uurimusi on näidanud, et kuni 20-aastane mobiiltelefoni kasutamine ei suurenda vähiriski, jätkavad osad teadlased uuringuid – mis on ka igati vajalik, arvestades mobiilide laia levikut." Huvitavoleks teada, kus kohast Sepp need kakskümmend aastat võttis? Laialdasem mobiilikasutus algas 1994. aastal ja kõige pikaajalisemad uuringud on kümne aastased. FDA andmetel on keskmine mobiilkasutuse uuringu pikkus kolm aastat. Mis puutub mõjudesse, siis võtame näiteks Iisraeli teadlaste uuringu , mis avaldati American Journal of Epidemiolgy's ja uuris süljenäärmevähi tõenäosuse kasvu Iisraelis, mis on üks maailma kõige suurema mobiilikasutustihedusega riike. Nende uuring, mis avalikustati selle aasta alguses hõlmas 500 inimest, kel oli vähk ja 1300 inimest kontrollgrupis ja selle tulemus oli lühidalt - inimesed kes kasutavad tihedalt mobiiltelefoni omavad 58% suuremat tõenäosust saada süljenäärme ( parotid gland ) vähki. Kõige suurem oht on lastel ja pikaajalistel kasutajatel. Nende soovitus oli minimiseerida mobiiliga rääkimisaeg ja mitte hoida telefoni rääkides vastu pead. Prantsuse, Saksamaa ja Rootsi tervisekaitseametid hoiatavad mobiilide kasutamise osas ja soovitavad kasutada võimalikult vähe, mitte hoida pea ligidal ja lastel mitte kasutada. Mõned tsitataadid: