www.advent.ee	 Me ei pea Jumalale ustavalt tooma mitte ainult kümnist, mis tegelikult Talle kuulubki, vaid me peame Tema varaaitadesse tooma ka tänuohvreid. Toogem rõõmsa südamega oma Loojale esiannid kõigist Tema kingitustest – olgu need kõige hoolsamini valitud, olgu see meie parim ja kõige pühim teenistus.ST Nov 15, 1910 Issand nõuab meilt, et tooksime annid kindlal ajal – siis kujuneb annetamine meile harjumuseks ning me mõistame, et ohvrimeelsus kuulub kristlase kohustuste hulka. Annetades ei jõua avanenud süda muutuda isekalt külmaks ega sulgu enne, kui on järgmine kord annetada. Oja peab pidevalt voolama, et hoida lahti ohvrimeelsuse kanaleid.3T393,394 Annetused, mida heebrealastelt oodati usulistel ja heategevatel eesmärkidel, vastasid neljandikule nende sissetulekust. Võinuks arvata, et nii suur väljamakse nende varandusest muudab rahva vaeseks, ent nende määruste ustav täitmine oli hoopiski edukuse üks eeldusi.PP 527 Ohvrianni suurus pole see, mis teeb ta Jumalale vastuvõetavaks. Määravaks saavad südame eesmärgid, tänumeel ja armastus, mida see väljendab. Ärgu vaesed pidagu oma ande nii tähtsusetuiks, et neid ei märgata.CS 73,74 Väikesed rahasummad, mis ohvrimeelselt on kõrvale pandud, toetavad Jumala tööd enam kui suured annid, mida pole antud enesesalgamises.9T 157, 158 Meil ei või olla midagi sellist, mida me ei raatsi Jeesusele anda. Kui me anname Talle tagasi talendid, mida Ta meie kätte hoiule andis, usaldab Ta meie kätesse veelgi enam. Iga pingutuse, mille me Tema heaks teeme, tasub Ta mitmekordselt, ning iga kohustus, mille me Tema nimel võtame, tuleb kasuks meie endi õnnele.ST March 9, 1876