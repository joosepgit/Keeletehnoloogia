www.naisteleht.ee	 TEEMAD Aasta eakaim isa: «Kui mina maja valmis ei saa, lõpetavad selle pojad.» 9. November 2007 - 13:42 | helen Kogu suguvõsa jumaldab poisse Hirmu vananemise ees Lembit siiski ei tunne – tema vanematel on aastaid tublisti üle 80, aga on endiselt igati tegusad. Ema lubab ikka, et kui poisid veel veidi kasvavad, võtab neid ehk hoidagi. «Isa hirmsalt hoiab ja poputab mu vanemat poega. Vahel pean temaga isegi riidlema.» Pisipoisse jumaldab ka Lembitu õemees, kelle peres on lapsed jõudnud juba kodunt lahkumise ikka. Seega ei pelga Lembit, et ta lapsed toetuseta jääksid, kui temaga tõesti peaks midagi juhtuma. «Poisid on päikeselise iseloomuga, sellepärast tahavad kõik nendega tegelda,» on ta optimistlik. Halvustava pilguga küpses eas isa vaadatud pole. Ja see pole ka ime, sest laste pärast pealinnast Läänemaale Ristile kolinud paar on väga tegus. Lembit on hakanud koguni oma vanemate maja restaureerima. «Võtsin selle asja kohe laialt ette. Kui mina maja valmis ei saa, küll siis pojad selle lõpule viivad!» Sõidutab poegi jalgrattal Lembit kavatseb jätkata ka tööelu, kuniks jaksu on. Ta on koolis arvutiõpetaja ja see amet hoiab teda ärksana: tehnika ju muutub pidevalt ning õpilaste nooruslik seltskond ei lase tal end kuidagi vanana tunda. Ta naerab, et just õpilased olid need kõige kangemad kaasaelajad tema laste sündimisele ja nimepanemisele. «Mõtlesid laulukesi välja, kus Tormi nimi sees oli ja...» Vormis püsimiseks teeb Lembit ka sporti – sõidab jalgrattaga, vanem poeg selja taga istumas. «Üle viiekümne aasta sain ise ennast teostada ja olla, nagu tahtsin. Nüüd tuleb ka teistega arvestada. Nooremas põlves võib juhtuda, et tunnetad, et midagi jäi laste tõttu tegemata. Minul seda tunnet ei ole. Parem hilja kui mitte kunagi. Ise mõtlen, et peaasi, et jõuaks ikka lapsed kooli saata...» Kommentaarid See lugu paneb mind tõesti õlgu kehitama.Inimesel kes siin kommenteerides viitas laste emale-see on tõsi.Näen seda ema tihti Tallinna vanalinnas.Lugu on ülimalt tõsine.Ei hakka ma lahkama siin seda võõraste ees.Aga ikkagi võiks enne fakte kontrollida.Kui keegi meist võtab ajakirjaga ühendust ja jutustab oma fantaasia loo ning see trükitakse ära.Väga imelik.Igatahes on mul väga kahju lastest. Hästi armas lugu oli Lembit Erstu ja tema pere kohta. No minu arust ei mängi küll vanus rolli ja 64aastane ja kahe väikse põnni isa,väga lahe.Kriitikutel soovitan küll oma arvamuse endale jätta!!!! See kuidas Lembit oma laste kohta räägib on nii armas ja läheb kohe südamesse.See oli ka lahe,kui palju nn.poputajaid lastel on. Minul on selle perekonna üle küll hea meel.... Soovin Lembitule ja tema perele palju õnne,armastust ja tervist!!! Väga tore lugu oli.... Palju jaksu soovides Merlyn. ma ei saa aru neist inimestest kes siin teisi halvustavad...kuidas saab keegi väita et naine on tagaotsitav lastekaitsepoolt...kirjuta siis ise normaalsed faktid siia...kas siis naisel on rohkem lapsi kui kaks...ma arvan et tegu on siin siiski kadedusega...minu armast on mega armas kui inimesed armastavad lapsi ja vanus tõesti ei mängi siin rolli .õnne ja edu teile.. Miks ei kontrolli te Naistelehe tegijaid fakte?Kui te oleksite fakte ka kontrollinud enne ajakirja suskamist siis poleks see häbilugu ka saanud avaldatud.Ema oli tagaostsitav kaua aega lastekaitsjate poolt.Laste emalt on võetud kasvatamise õigused,sest ta ei tule sellega toime,vaimse puude tõttu.Ja kas on ikka tõesti 64 aastane mees laste kasvataja?Juba foto kus on nad neljakesi oleks pidanud tegema ärevaks.Vaadake väikese poisi jalas olevaid asjandusi mis on eri ooperitest ja omavahel kinni seotud.Suurem laps istub külma maa peal,ema on rahulik iseendal peas koguni 2 mütsi. Selliseid lugusid on nii hea lugeda. Näha kohe, et tegu rõõmsameelsete inimestega ja usun, et lastel on selliste vanematega väga vedanud. Vanus pole tõesti mingi näitaja, kui jõudu ja tahtmist on. Mitte iga laps ei saa väita seda, et tema isa temaga tegeleb. Edu teile teie töödes ja tegemistes.