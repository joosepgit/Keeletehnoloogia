www.naisteleht.ee	 Banaan aitab leevendada kõrgest vererõhust tekitatud vaevusi, sest sisaldab palju magneesiumi ja kaaliumi (602 mg / 100 g). Mõlemad mineraalid on vajalikud ka organismi veetasakaalu reguleerimiseks, südamerütmi normaliseerimiseks ning lihaste ja närvide normaalseks toimimiseks. Banaan sisaldab veel rohkesti B6-vitamiini – 100 grammis 0,5 mg, näiteks 100 g kartulis on seda vaid 0,2 mg ja pastas 0,06 mg. Seetõttu pakutaksegi banaane (suusa)maratonidel: aktiivselt sportides B6-vitamiini vajadus kasvab. Uimasuse ja meeleolu languse korral, mille põhjuseks ongi sagedasti just B6-vitamiini puudus, on banaan samuti heaks abiks. Niisamuti sisaldavad banaanid aminohapet trüptofaani, mida organism vajab nn õnnehormooni, serotoniini tootmiseks. Serotoniin summutab näljatunnet, stimuleerib keha kaloreid kulutama, teeb reipamaks ja väldib meeleolu kõikumisi.