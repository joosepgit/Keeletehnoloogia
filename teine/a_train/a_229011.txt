www.advent.ee	 Loodusseadused on tegelikult Jumala seadused – sama jumalikud kui kümne käsu põhimõtted. Seadused, mis valitsevad meie organismi, on Jumal kirjutanud igale närvile ja lihasele meie kehas. Iga hoolimatu või tahtlik loodusseaduste rikkumine on patt Looja vastu.Ed.196,197 Keha ja vaim on omavahel tihedalt seotud ning selleks, et jõuda moraalselt ja vaimselt kõrgele tasemele, tuleb pöörata tähelepanu meie füüsilist olemust puudutavatele seadustele. Tugeva ja harmoonilise iseloomu saavutamine eeldab nii vaimsete kui kehaliste võimete arendamist. Mis võiks olla noortele tähtsam kui uurida seadusi, mis juhivad Jumala antud imeväärset organismi ning mida täites võime säilitada tervise!PP 601 Hea tervis saavutatakse õigete eluviiside tulemusena ning see tuleks seada oma huvide keskmesse. See varandus on hinnalisem kui suured arved pankades ning sellele tuleb ohverdada ohjeldamatu söömine ja tegevusetus. Pattude hellitamisest tuleks loobuda. Laiskus tuleb võita.4T 408 Tervist tuleks valvata sama pühendunult kui iseloomu.FE 147 Meie keha on Kristuse ostetud omand ning meil pole vabadust käituda sellega nii nagu meile meeldib. Kõik, kes mõistavad terviseseadust, peaksid mõistma oma kohustust järgida Jumala antud seadusi. Terviseseaduste järgimine tuleks võtta oma isiklike kohustuste hulka. Me ise kannatame, kui neid seadusi rikume. Me peame ise vastust andma Jumala ees oma harjumuste pärast. Seepärast ei pea me endale esitama küsimust: “Millised on maailmas levinud harjumused?” vaid: “Kuidas täidan mina seadusi, mille Jumal mulle on andnud?”MH 310