www.naisteleht.ee	 meie elu Kui Aspergeri sündroomiga Tarmo väike oli, piisas tumedamast pilvest taevas, et ta juba röökides tuppa tormaks.: F: Kalev Lilleorg Tähepoisiks hakkasid vanemad Tarmo Tanilsood kutsuma juba varakult, sest laps oli lummatud taevakehadest. Praegu hoiavad nad pöialt, et poeg gümnaasiumi lõpetaks – Aspergeri sündroomi heitlik iseloom teeb Tarmol kooliskäimise vahel lausa võimatuks. «Troopikas ei ole kõik kõige paremas korras ja orkaan Felix on praegu Atlandi ookeanil lahti pääsenud,» vuristab Tarmo (18) jooksult inglise keelest tõlkides omatehtud Laguja raadio eetrisse ilmauudiseid. Inglise keel on tal rahvusvahelistes kliimafoorumites diskuteerides täiuslikuks treenitud. Uudistele eelneb tema enda tehtud signatuur. «Praegu on Felix möödumas Curacaost!» hoiab noormees võimalikke kuulajaid kursis. Kiiresti arvutab ta orkaani liikumise meetriteks sekundis. Kliima, eeskätt tormid ja äike on tema suurim hirm ja arm. Kui Tarmo väike oli, piisas tumedamast pilvest taevas, kui ta juba röökides tuppa tormas. Nüüd julgeb ta pilve lähenemist oodata, viimase aja suurim saavutus on äikese pildistamine. Ent tema koolivalmidus sõltub ilmastikust endiselt. «Kui hakkavad vihmapilved langema või välk tuleb kuhugi lähemale, on sisseminek kohe, jalamaid!» hüüatab noormees emotsionaalselt. «Meil on suvel äikesed ja talvel tormid – ja mina pean siin elama!» Kirsti (vasakult), Heli ja Annely on kogu elu Elvas veetnud. «See ühtekuuluvustunne on ikka hästi suur!» kiidab kõige vanem õde: F: Kalev Lilleorg «Mina ütlesin seda!», «Ei, mina ütlesin ju!» 35aastased Elvas elavad kolmikõed Heli, Annely ja Kirsti eisuuda tuvastada, kes millise idee peale tuli või kes selle välja ütles – nende mõtted on sageli äravahetamiseni sarnased. Et ultraheli 35 aasta tagasi veel ei tuntud, arvasid arstid kolmikute ema kõhtu vaadates algul, et see on nii suur loote ristiseisu tõttu. Röntgen tuvastas siiski kaks tillukest pead. «Ja kaks nädalat enne sünnitust saadi teada, et üks on veel. Isa jooksis siis mööda linna ringi ja otsis ühtemoodi riideid,» meenutab Annely Schults-Mekk üht kadunud emalt kuuldud lugu. Defitsiidiajastul kahtlustati kolme beebiriietekomplekti ostvat ema nii mõnigi kord äritsemissoovis. Õekesed ei tee lapsepõlvepiltidelt isegi vahet, kes on kes. Et tütreid eristada, sidusid vanemad beebide käekeste külge eri värvi paelad. Ema õppis tasapisi lapsi hästi tundma, kuid isa läks äravahetamise õnge aastaid hiljemgi. Kui tüdrukud Elva vahel kolmekesi liikusid, küsiti vahel naljapärast ikka: noh, mitu autot kraavi läks siis? Identne kolmene seltskond püüdis väikeses kohas ja ajal, mil kolmikud olid haruldasemad kui tänapäeval, alati pilke. Eks tülitsemist tuli kolme plika vahel ikka ette, aga riiud klaariti kiiresti. Ema Liina peab alati valmis olema, et kui Janis (paremal) ja Tarmo end vigastavad, tuleb tal ruttu neile rohud sisse anda.: F: Kalev Lilleorg Liina Solotarjeva ei suuda kokku lugeda, kui mitu korda ta oma poegadega kiirabiautos Saaremaalt Tallinnasse on kihutanud – verejooks väiksemastki haavast võib hemofi iliat põdevad lapsed lihtsalt tappa. Hemofiilia on kaasasündinud veritsushaigus, mille puhul puudub veres hüübimisfaktor. Seepärast jätabki Liina süda alati lööke vahele, kui rahmeldistest pojad Janis (13) ja Tarmo (10) puu otsast alla prantsatavad või jalgrattaga kukuvad. See tähendab, et ema peab poistele kiiresti esimesed tabletid sisse söötma, kiirabi kutsuma, haiglakoti pakkima ja Tallinna sõitma. Parematel perioodidel on see sõit tulnud ette võtta paar korda aastas, kuid on olnud ka aegu, mil pisitraumade tagajärjel on saarelt mandrile kihutatud peaaegu iga kuu. Tallinna lastehaigla onkoloogia-hematoloogia osakonnas on Janis ja Tarmo n-ö püsikliendid! Kui Liina vanemal pojal Janisel seitsmeaastasena adenoidid eemaldati, tundus esialgu, et operatsioon läks hästi. «Aga kui talle haiglasse järele läksin, öeldi, et ei saa veel last kätte – ta oli kogu aeg tilgutite all. Neljandal päeval helistati, et ta viiakse hoopis Tallinna haiglasse. Veri ei jäänud kinni, haav jooksis kogu aeg.» Janis mäletab tollest korrast vaid seda, et ninast jooksis peatumata verd kurku, nii et väljaheidegi muutus tumedaks. Ema sõnutsi sattus poiss verekaotuse tagajärjel segasusseisundisse ega tajunud enam, et Tallinnas oli. «Ta oli praktiliselt minemas!» väidab ema. Mõni aasta hiljem elas Liina üle järgmise šoki: esialgu gripina paistnud haigus lõi Janise sedavõrd rivist välja, et ta vajus toas lihtsalt kokku ja kaotas teadvuse. Vereproovidest selgus, et punaliblede hulk tema veres olid kahanenud ohtliku piirini. Virve Sepp nimetab end elupõliseks õppuriks, kellel uutest teadmistest iial küllalt ei saa. Kuigi tervis pole kiita, ei kavatseg: F: Kalev Lilleorg Vaatamata vähile ja kopsuhädadele, jätkab 82aastane särtsakas vanaproua Virve Sepp selgi sügisel õpinguid Kolmanda Nooruse Rahvaülikoolis ja tagatipuks juhatab ülikooli tegemisi selle nõukogustki. Kütusekeemiainseneri haridusega daam on õppinud kuut keelt ning haiglavoodiski eelistab hädaldamise asemel lugedes aega veeta – kui silmad vähegi lubavad. Kroonilised kopsuhädad, opereeritud sapipõis ja vähkkasvaja, mis teda ikka ja jälle haiglasse on sundinud, on teda üksnes tugevamaks muutnud. «See on kõik jarunda (vene keeles jama – toim)! Mul on planeeritud nii, et saan 95 ja siis lähen päeva pealt, kui ma suudan,» lubab proua kuraasikalt. Terviseedendusloengutest on Virve omandanud meditsiini- ja toitumisalaseid teadmisi, mida jagab nüüd meelsasti teistega ning mõistagi praktiseerib ka ise. Loengud rahvusvahelisest olukorrast ja sotsiaalpoliitikast on juba aastaid tema tegemiste hulka kuulunud ning ka tänavu septembris lööb ta käed külge ülikooli õppekava koostamisel. Eakate ülikoolis pole Virve kaugeltki vanim tudeng – on pealt üheksakümneseidki, kes nii teadmisjanused, et vahepeal füüsis loengus alt veab ja kohale tuleb kutsuda kiirabi. Kadri Jäätma võitles viis aastat kahe poja raske haigusega. Tänaseks on haigused kontrolli all ning pojad Mart (vasakul), Jaan (: F: Helin Loik Avalikkus tunneb Kadri Jäätmad kõige paremini rõõmsameelse blondiinina filmist «Siin me oleme». Vähesed teavad, et aastate eest riigikogus töötades võitles vapper naine ka oma kahe rasket haigust põdeva poja pärast. Kadri (46) sõnul olid esimesed ohumärgid pere keskmise poja Oti (19) haigestumisest õhus juba 1998. aastal, mil ta oli jõudnud otsuseni, et on piisavalt küps poliitikasse minekuks. Aasta hiljem kandideeris ta riigikokku ja saigi sisse. Ent just siis, ema esimesel riigikoguaastal, haigestus Ott keerulisse soolehaigusesse. Ja vähe sellest – varsti lõi Kadri teisel pojal välja epilepsia. «Kümme aastat oli mul olnud kolm tervet last!» ei suuda Kadri tänini uskuda, kui korraga see kõik juhtus.