www.bioneer.ee	 Meediaväljaanne planetgreen.discovery.com andis oma lugejatele teada, et USA Missouri osariigi Liberty linna õpilased alustasid laia kõlapinnaga kampaaniat tasuta ja valimatult saadetavate infokataloogide trükkimise vastu. Igal aastal trükitakse ligi 500 miljonit sellist kataloogi. Aktsiooni koduleht www.yellowpagesgoesgreen.org teavitab inimesi tõsiasjast, et 500 miljoni kataloogi nimel raiutakse maha 19 miljonit puud ning kulutatakse 3,2 miljardit kilowatti energiat. Aktsiooni läbiviijad ei nõua selliste kataloogide tootmise peatamist, vaid paluvad lõpetada kataloogide saatmine inimestele, kes ei ole neid tellinud. On inimesi, kellele on paberkandjal kataloogid vajalikud. Tänapäeva tehnoloogia on sedavõrd arenenud, et suurem osa inimestest leiab vajamineva info interneti teel või kasutab selleks infotelefonide abi. USAs on probleemiks 6-7 korda aastas saadetavad telefonikataloogid, mida keegi ei soovi. Iga kataloog on suur kogus paberit, mida saaks kasutada palju otstarbekamalt. Bioneer meenutab oma lugejatele, et tselluloosist paberi tootmine nõuab loodusressursside kasutamist ka juhul, kui seda tehakse keskkonnasõbralikult või kasutatakse selleks vanapaberit. Ühte paberikiudu saab taaskasutada kuni 10 korda , ilma et tema kvaliteet oluliselt langeks. Paber ja papp on biolagunevad materjalid. See tähendab, et prügilasse sattudes tekitavad nad metaani, mis on 20 korda tugevam kasvuhoonegaas kui CO 2 .