www.advent.ee	 Ohtlik on usaldada oma tundeid ja tajusid – need pole usaldatavad teejuhid. Jumala käsud on ainsad pühaduse kriteeriumid. Vaid selle seaduse põhjal mõistetakse kohut meie iseloomu üle. Kui pääsemise otsija tänapäeval küsiks: “Mida ma pean tegema, et pärida igavest elu?”, vastaksid praegused õpetajad talle: “Oh, usu vaid Jeesusesse, küll Ta su päästab.” Aga kui Kristusele seesama küsimus esitati, ütles Ta: “Mis on käsuõpetuses kirjutatud? Kuidas sa loed?” Ja kui küsija vastas: “Armasta Issandat, oma Jumalat, kõigest oma südamest  ja oma ligimest nagu iseennast”, siis vastas Jeesus: “Sa oled õieti vastanud; tee seda, ja sa pead elama!” Lk 10,26-28RH Oct.5, 1886 Paljal usu tunnistamisel Kristusesse ei ole iseenesest mingit väärtust. Ainult armastust, mida näidatakse tegudega, arvestatakse. Ainult armastus annab Jumala silmis teole väärtuse. Inimeste varjatud omakasupüüdlikkus on üles märgitud taeva raamatuisse.  Kurb on aruanne, mille inglid taevasse kannavad. Arukad inimesed, kes tunnistavad end Kristuse järelkäijaiks, on kütkestatud ilmaliku varanduse omandamisest. Raha, aeg ja jõud kulutatakse hooplevaks uhkeldamiseks ja enesehellitamiseks; mõni üksik hetk pühendatakse palvele, Pühakirja uurimisele, hinge alandamisele ja patu tunnistamisele. Saatan mõtleb välja lugematul hulgal plaane meie mõtete hõivamiseks, et neid iga hinna eest hoida eemal tööst, millega peaksime kõige paremini tuttavad olema. Peapetja vihkab suuri tõdesid, mis kõnelevad lepitusohvritest ja kõikvõimsast Vahemehest. Ta teab, et tema edu sõltub sellest, kuidas ta inimeste mõtted Jeesusest ja Tema tõest kõrvale juhtida suudab. Need, kes tahavad saada osa Päästja Vahemehe tööst, ei tohiks lubada millelgi segada nende kohustust omandada täielik pühitsus jumalakartuses.GC 487,488