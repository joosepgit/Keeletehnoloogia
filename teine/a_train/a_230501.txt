www.lapsemure.ee	 Mul on kodus närvihaige isa. Ta on lihtsalt nii närvihaige, et ma ei tea mida teha. Vahel on mul tunne, et ta võiks närvihaiglasse minna ja seal ennast ravida, kuid ma ei usu eriti, et see midagi aitaks. Ta krigistab hambaid, käed on pidevalt rusikas, lõhub asju, peksab igasuguseid uksi ja pidevalt ytleb, kas mulle, mu õele või emale, et nt murrab meil mingi luu ära vms. Ma ei julge kyll sellest eriti rääkida, kuid siin olen ma ju selline võõras ja siin saavad ka võõrad inimesed üksteist aidata. Palun andke nõu, mida teha? :$ Tõenäoliselt on su isal suured isiklikud probleemid, mida ta ise kuidagi lahendada ei oska ning seepärast elabki kõik oma problad koduste peale välja. Sageli tööjuures ei teata sellest midagi ning seal peavad need inimesed ennast väga hästi ülal ja on hinnatud töölised, kuid see ei pruugi mitte alati nii olla. Ega lapsed väga midagi ära teha ei saagi kui vast seda, et aidata tal sellest olukorrast välja tulla nii, et näidata oma poolehoidu, et me oleme valmis sind toetama, aga seda ka alles pärast seda kui vanemad omavahel veidi asju on arutanud. Usun, et see on rohkem sinu ema rida asju isaga ajada. TEma tunneb ju isa kõige paremini. Küllap on neil omavahelgi suhted sassis, kuid jällegi ka neid asju saavad nad ainult omavahel klaarida. Abiks võib olla psühholoog-perenõustaja. Seda saaksid emale soovitada, las käib kõigepealt ise nõu küsimas ja siis tõenäoliselt õpetatakse seal ka seda, kuidas isa psühholoogi jutule saada. Ega inimest muidu aidata ei saa kui ta seda ise ei taha, kuid abi pakkuda võib küll. Üks võimalus on rääkida isaga, mida te tunnete kui ta niimoodi käitub, aga seda ka mitte häält tõstes ega vihaga välja paisates. Selleks tuleks leida õige hetk ning siis öelda, kui valus on sul kui lapsel seda kõike vaadata ja kuulata ning et sa näed, et tal on muresid, kuid ka öelda, et sa oled alles laps ega oska teda nendes muredes aidata, kuid oled valmis talle toeks olema, sest sa armastad teda ja ei taha, et teie perekond puruneks, mis tõenäoliselt võib juhtuda kui asi nii jätkub. Kas ta kipub ka jooma kui nii, siis parem kui lapsed ennast sinna vahele ei topiks. Tean mida räägin, kuna olen oma lapsepõlves pidanud sarnaseid asju läbi elama ning rääkimisest polnud midagi kasu, joomist ta maha ei jätnud ega ka vähendanud kisa, karjumist, sõimamist ega ka vägivalda. Sel juhul aitab tõepoolest ainult lahutus ja lahku kolimine, mis on kõige olulisem, et enam mitte ühe katuse alla jääda, sest sellest elust ei tule siis enam midagi head, läheb vaid hullemaks. Nii kurb kui see ka pole. Kes on foorumil