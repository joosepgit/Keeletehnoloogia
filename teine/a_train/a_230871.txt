www.naisteleht.ee	 Peter Klavan (Paul Rudd) on edukas kinnisvaramaakler, kes hakkab õige pea abielluma. Tal on olemas kõik peale ühe hea sõbra, kes tuleks pulmatseremoonial ka tema isameheks. Piinlikult naljakad otsingud juhatavad ta kokku lõbusa ja avameelse Sydney Fife’iga (Jason Segel), kes sobib selleks otstarbeks nagu rusikas silmaauku. Koos annavad nad kogemata kere peale ka 70ndatel populaarses telesarjas «Hulk» rohelist nimitegelast kehastanud jõujuurikale Lou Ferringole ning püüavad teha (kohutavalt kehva) bändi. Muidugi ei ole see kõik... «Kallis oled, vana» on hüsteeriliselt naljakas film, mille pealkiri võib mõne inimese mõtted viia omasoo­iharusega seotud teema poole. Tegelikult pole asi muidugi nii hull. Homonalju küll tehakse, kuid linateose põhirõhk asub ikka mujal – tõsiasjal, et meestevaheline lähedane sõprus on täiesti normaalne nähtus, mida pole mingit põhjust häbeneda. Tähtsat osa filmi õnnestumises mängib muidugi vaimukas käsikiri ning sobivad näitlejad. Peategelasi kehastavad Paul Rudd ja Jason Segel on uuema põlvkonna koomikud, kes seovad füüsilise huumori ning teravmeelse dialoogi kokku filigraanselt. Nad on nagu sukk ja saabas, sobides oma rollidesse valatult. Raske oleks ette kujutada kedagi teist neid meheliku sõpruse järele janunevaid tegelasi mängimas. See on romantiline komöödia, aga žanrile omase lääge romantikata. Mitte et naised seda nautida ei võiks, kuid tegelikult on ikka tegemist tõelise heas mõttes meestekaga! Lucy Hill, keda kehastab Renee Zellweger, on igati tänapäevane naine – ta on sihikindel, ambitsioonikas ja töökas. Kodu ja pere loomise asemel otsib ta võimalusi, kuidas karjääriredelil järjest kõrgemale tõusta. Kui firma kavatseb ühes pärapõrgus asuvas tehases läbi viia saneerimisprotsessi, määrataksegi selle ülevaatajaks just Lucy. Loomulikult ei kulge kõik plaanipäraselt ning moodne linnapreili leiab end olukordadest, millest ta undki ei osanud näha. USA kinotööstuse mekas Hollywoodis tuleb iga natukese aja tagant kellelegi pähe «geniaalne idee» teha komöödia, milles peategelane satub võõrasse keskkonda. Kirjutatakse igasuguseid veidraid vahejuhtumeid ning naljakaid situatsioone täis stsenaarium kokku ning minnakse näitlejatejahile. Sealjuures kehtib reegel, et mida suurem täht, seda parem. Praegu, kui odavlennufirmad tõesti oma nime väärilisi pakkumisi teevad, tasub ehk korraks järele mõelda ning tavapärase nädalalõpu Stockholmi-kruiisi asemel kuhugi pisut kaugemasse suurlinna sõita. Näiteks Brüsselisse ja Brüggesse, mis on lihtsalt fantastilised, Berliini või Londonisse. Valikuid jagub. Kel endal ideed otsas, piilugu selle raamatu kaante vahele ja valigu sihtpunkt välja. Iga reisisihi juurde on kirja pandud tilluke tutvustus ja nimetatud ära kohad, mida kindlasti külastama peaks. Muidugi võiks need olla põhjalikumad, kuid tutvustusena ajab asja ära küll.