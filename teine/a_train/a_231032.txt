www.advent.ee	 Austa Jehoovat oma varandusega ja uudseviljaga kõigest oma saagist, siis su aidad täituvad küllusega ja viina-aamid ajavad üle! Õp 3,9-10 See kirjakoht õpetab meile, et Jumalal kui kõigi meie tulude annetajal on nõudeõigus kõigile meie varadele ning seda Tema õigust peaksime me kõige tõsisemalt silmas pidama, et saada osa erilistest õnnistustest. Antud piiblitekstis on väljendatud printsiip, mis ilmneb kõigis Jumala ja inimeste vahelistes suhetes. Issand asetas meie esivanemad Eedeni aeda, ümbritsedes nad kõige õnneks vajaminevaga ja soovides, et nad tunnustaksid Teda kui kõikide asjade omanikku. Selles aias pani Ta kasvama palju kauneid ja maitsvate viljadega puid, mille hulgas Ta tegi vaid ühe erandi. Kõigist teistest puudest võisid Eeva ja Aadam vabalt süüa, üksnes selle ühe puu kohta ütles Jumal: “Sellest puust ei või sa süüa.” Selles peitus proovikivi nende tänumeelsusele ja ustavusele Jumala suhtes. Nii on Jumal Jeesuse andmisega kinkinud meile taeva kalleima varanduse. Temas on Jumal andnud meile nautimiseks kõike head küllaga.CS65 Jumal ... usaldab inimeste kätesse mitmesuguseid vahendeid. Ta annab neile väge jõukuse saavutamiseks. ... Meie raha pole meile antud mitte selleks, et me tooksime sellega au ja austust enestele. Ustavate majapidajatena peame me kasutama seda Jumala auks ja austuseks. Mõned inimesed arvavad, et üksnes osa nende vahendeid kuulub Jumalale. Pannes osa oma rahast kõrvale usulisteks ja heategevuslikeks eesmärkideks, peavad nad ülejäänut enda omaks ning oma äranägemise järgi kasutatavaks. Siin teevad nad vea. Kõik meile kuuluv on Jumala oma ning me oleme Tema ees vastutavad selle kasutamise eest. Iga sendi kasutamisest võib välja lugeda, kas me armastame Jumalat üle kõige ja oma ligimest nagu iseennast. Rahal on suur väärtus, sest sellega võib palju head teha. Jumala laste käes tähendab raha toitu näljastele, jooki janustele ja kehakatteid katmatuile... Rahal pole liivast suuremat väärtust, kui seda ei kasutata eluliste vajaduste rahuldamiseks, teistele õnnistuste toomiseks ning Jeesuse töö edendamiseks.COL351