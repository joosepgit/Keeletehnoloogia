www.naisteleht.ee	 raamatud Kahe lapse ema kirjutatud ajaviiteromaanis on minategelaseks lapsepõlves tagakiusatud poiss, kes lõpuks meheks sirgub. Huvitaval kombel on tuntud ja tunnustatud naistekate autor suutnud suhteliselt usutavalt mehe rolli sisse elada – kordagi ei teki tunnet, et nii see tegelane küll mõelda ei saaks! Tegu on peamiselt meenutustest koosneva raamatuga, millel pole suurt muud viga peale selle, et arusaamatutel põhjustel ühtesid ja samu juhtumeid üha uuesti ja uuesti meenutatakse. See üsna kopsakas teos annab ülevaate astroloogiast, tarokaartidest, käejoontest, sümbolitest ja unenägudest. Kuidas nende märke tõlgendada? Kogukusele vaatamata on tegu siiski väga ülevaatliku teosega, mida on vaid korraks huvitav sirvida (et kas Sea-aastal sündinu ikka on nii enesekeskne ja Jänes nii armastusväärne?), aga pikemalt peatuma ja süvenema ei kutsu. Ühes Lõuna-Ameerika riigis, kus valitseb kaos ja riigijuhiks on seebikaid armastav lollpea, võetakse pantvangiks kõrge Jaapani külalise sünnipäevalised, kes moodustavad üsna kirju kamba: seal on tõlke ja usumehi, asepresident ja vapper ooperilauljatar. Kuidas nad käituvad, kui kriis nad peast pööraseks ajab: kes selles segaduses suudab säilitada rahuliku meele ja kes kaotab enese. See on lugu kahest ebatavalisest ja samas nii tavalisest inimesest, kes on teineteist otsinud kaua ja lõpuks kohtunud. See on ilus, nagu armastus ikka, kuid siis tabab neid ränk saatuselöök: vahetult enne pulmareisi avastatakse naisel kurjaloomuline rinnavähk, «kes ei lase end eriti mõjutada nisuidumahlast ega kaunitest mõtetest.