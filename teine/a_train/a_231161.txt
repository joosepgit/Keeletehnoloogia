www.naisteleht.ee	 kuulsused Rolf Junior, kes kannab eurolaulul vikerkaarevärvilist särki, lihtsalt ei mõista, miks sama karva lipp konkursil ära keelati: F: Helin Loik Laupäeval vikerkaarevärvilises särgis Eurovisiooni-tulle astuv Rolf Roosalu ütleb, et ei karda homofoobe. «Nende eesmärk võibki olla see, et me urgu tõmbaksime. Aga me ei ole sellised!» rõhutab ta. Rolfi (26) ehk lavanimega Rolf Juniori euroloo «One on One» kohta on öeldud, et selles on tõelist gaypower’it. Laulu stilistid tahtsid asja veel selgemini mõistetavamaks teha ja saata lavale vikerkaarevärvilise lipu. Aga selle keelas eurolaulu peaprodutsent Juhan Paadam ära. «Vabanduseks toodi see, et kõik manifestid on meil Eesti Vabariigis keelatud. Kuigi, kas siis Eurovisioon on see koht, kus peaks rahulipu ära keelama?» küsib Rolf nõutult. «Tundus, et kõigil on justkui klapid peas ja ainult üks nägemus – vikerkaarelipp, see on raudselt mingi pedede propageerimine!» Looga kaasas käivad gei-jutud Rolfi ei heiduta. «Nende eesmärk võibki olla see, et me urgu tõmbaksime, aga me ei ole sellised!» Seepärast astubki ta laupäeval lavale vikerkaarevärvilises särgis. «Homofoobidele tuletaks meelde, et me elame demokraatlikus vabariigis, ja kõik võiksid olla lihtsalt teineteise vastu sallivamad.»