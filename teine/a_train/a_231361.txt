www.naisteleht.ee	 TEEMAD Alari Kivisaare raske aasta: Pisitütre kaotus pani pitseri kogu elule 28. Detsember 2007 - 8:15 | naisteleht.ee Vähesed teavad, mis mehe sees tegelikult toimub Samas nendib Alari, et tema töö sunnib mis tahes olukorras end kokku võtma – ja selle oskuse on mees aastatega hästi omandanud. Nii võibki ta eetris mõnusalt aasida ja nalja visata isegi siis, kui mure painab. «Tegelikult teavad vähesed, mis minu pealtnäha lõbusa kesta all toimub. Viimase aja halbade sündmuste valguses seda vähem.» Ja muidugi kuulajad ei näe, millise pingutusega Alari hommikuti raadios vaimukusi pillub. «Kas arvad, et olen kell kuus hommikul jube värske, kui ütlen eetrisse, et jou-jou, rahvas, ärkame üles, jee-jee?» küsib ta. Oh ei, Alari võtab ennast selleks hetkeks lihtsalt kokku, sest kuulajad ootavad seda temalt ja ta ei saa neid alt vedada. «Aga kui tuleb muusikaline vahepala, võtan klapid peast ja kukun peaaegu külili, sest tegelikult tahaks magada nagu loom. Siis tuleb jälle jutuosa, panen mikri külge ja kütan edasi.» Raadiotöö tähendas Alarile põhjalikku elumuutust: vanasti ööklubides diskosid tehes lõpetas ta hommikul varavalges, nüüd peab ta samal ajal juba mõnusalt ergas olema. «Tegelikult on hommikul vara ärkamine sama karm kui öö läbi üleval olemine. Ja see läheb aasta-aastalt raskemaks. Sellega on võimatu harjuda.» Sky Plusis töötaks elu lõpuni Aga olgu see hommikune ärkamine nii keeruline kui tahes, töö raadios pakub Alarile naudingut ja oma kuulajaskonna pärast on ta hea meelega valmis tõusma ja särama. «SkyPlus saavutas sel aastal ülihea kuulatavuse – ületati maagiline 300 000 piir,» on mees uhke. Kindlasti on sellele menule kaasa aidanud ka Alari ja tema kaassaatejuhtide Märxi ning Kelgu lõõpiv ja kohati maruliselt naljakas hommikusaade. Kuigi nende stiili peetakse vahel lausa õelaks, kinnitab Alari, et kõik, kes neid tunnevad, saavad aru, et nende naljad on tigedusest kaugel. Samas mõistab Alari ka neid, kes neid esmakordselt kuuldes arvavad, et stuudios on püstilollid, kes mõnitavad kuulajaid. «Meilt pole tavapärast intervjuud mõtet loota, me esitame seda ikka omas soustis. Vürtsitatult. Sel saatel on oma imago. Kui eeter on lõppenud, naerame koos külalisega. Öeldakse küll, et kurat, oli seda nüüd vaja, te olete ikka päris ebanormaalsed, aga samas mõistetakse, et see on sõubisnis.» Alari naudib raadiotööd nii väga, et peaks seda kas või elu lõpuni. «Rumal oleks mitte teha seda, mida sa kõige paremini oskad!» Loodab lotovõitu! Uuelt aastalt loodab Alari edukaid hetki nii telesaates «Võta või jäta» kui Sky Plusis. «Tegelikult on valmimas ka üks dokumentaalfilm, mis ehk esilinastub järgmisel aastal,» avaldab ta väikese saladuse. See oli Alari sõnul põnev projekt, tema oli seal intervjueerija ehk saatejuhi rollis. «Käisin ja uurisin ning puurisin. Võtted olid nii Eestis kui ka välismaal.» Veel soovib Alari, et tal oleks rohkem aega oma hobi fotograafi a jaoks. Pikalt ta elu ette ei planeeri. «Sa ei tea iial, mis toob homne päev või järgmine kuu. Ma ei ole üleplaneerija. Vaatan, mis elul ja saatusel pakkuda on. Püüan elu virvarris hakkama saada.» Üks Alari unistus võiks järgmisel aastal siiski täituda. «Viking Lotto võitu oleks vaja, hädasti. Siis oleks päris hea edasi minna ja ägedaid asju osta.»