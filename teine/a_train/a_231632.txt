www.naisteleht.ee	 Romi Hasa mehe ja esiklapsega.: Foto: Helin Loik. «Eks see oli teada, et kui kõik läheb hästi, siis me ei taha ühe lapsega jääda. Aga et ta nüüd nii ruttu tuleb, ei olnud just päris planeeritud!» naerab ajakirjanik ja saatejuht Romi Hasa. Romi ja trummarist abikaasa Petteri peres kasvab üheaastane tüdrukutirts Lotta Mii, kes saab venna või õekese üle rõõmustada juba märtsis. Kui esiklapse sugu oli emale-isale enne sünnitust mõistatuseks, siis seekordse raseduse puhul mõtlesid nad ümber. «Kui ta ultrahelis oma sugu näitab, siis laseme öelda. Aga kui ei näita, siis las jääb saladuseks.» Praegu ei oska Romi küll veel arvata, kas Lotta Mii saab poolteist aastat noorema venna või õe.