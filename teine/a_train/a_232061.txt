www.naisteleht.ee	 loe, kuula ja vaata Kes meist suudaks nii peenikest häält teha nagu vennad Gibbid? Mitte keegi! Aga nemad on sellega enda järele jooksma pannud ka terve armaada noori naisi. Maurice suri ootamatult 2003. aastal, ent bändi plaate müüakse endiselt hästi. Küllap ka uut greatest hits’i kogumikku, kus loomulikult peal «Night Fever» ja «Stayin’ Alive», ehkki uueks ja popiks miksituna. Alguses tundub päris tore ja huvitav. Laulab kaks-kolm laulu, vahepeal kiljub. Täitsa tore kuulata! Aga pikapeale hakkab see soigumine kergelt depressiivselt mõjuma. Ühtegi särtsakat ja kiiret lugu siin plaadil ei ole. Raamat räägib ühest terviseajakirja peatoimetajast, kelle mees teenib leiba Soomes, ning kirjeldab üsna realistlikult probleeme ja ahastust, millega sellises olukorras üksi lapsi kasvatav noor naine rinda peab pistma. Kuna Soomes tööl käimine on Eesti meeste hulgas juba ammu tavaline, leidub küllap palju naisi, kes end «Hõbeingli » peategelasega samastada võiksid. Kuigi õnneliku lõpuga, ei soovitaks seda raamatut pereemadele, sest teose üldine meelsus on siiski nukker. Tegu on järjega elustiili- ja toitumisraamatule «Prantslannad ei lähe paksuks». Ja ausalt öeldes ei leia siit enam midagi uut: autor on ilmselt esimese osa edust suurde vaimustusse sattununa üritanud selle tuules sõita ja niimoodi kerge vaevaga palju pappi kokku lükata. Kui keegi ikka veel arvab, et prantslannad tõesti ei lähegi paksuks ja Prantsusmaal on aastaajad hoopis midagi muud kui meil, siis on see raamat muidugi õpetlik, sest autor vaidleb endale vastu ja möönab, et tänapäeval on raske prantslannasid muu maailma naistele eeskujuks seada. Kes sellele tõdemusele ise jõudnud, võib raamatu ostmise asemel oma rahaga midagi palju asjalikumat ette võtta.