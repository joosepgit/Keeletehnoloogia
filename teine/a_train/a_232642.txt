www.naisteleht.ee	 Kuivatatud banaanilõigud sisaldavad palju kaaliumit ja taastavad imehästi energiavarusid.: F: Helin Loik Nagu kommid ja küpsised annavad ka pähklid ning kuivatatud puuviljad palju rasvu ja süsivesikuid, kuid ikkagi on viimaseid tervislikum krõbistada. Toitumisekspert Tagli Pitsi selgitab, et enamik maiustusi on suhkru- ja rasvarikkad, kusjuures need rasvad on tavaliselt n-ö halvad ega hiilga vitamiinide ning mineraalainete poolest. Seevastu samuti suhkrurikastes kuivatatud puuviljades on lisaks häid vitamiine ja mineraalaineid. Pähklitest-seemnetest saab ka palju kasulikke õlisid. Kõigele vaatamata ei tohi värskeid puuvilju oma menüüs kuivatatud puuviljadega asendada. Nimelt kaotavad viljad kuivatamisel suure osa veest ja toitained kontsentreeruvad – tekib n-ö mineraalainetepomm, kuid see on ka suhkruküllane. «Liialdada nendega ei tohiks,» paneb toitumisekspert südamele. Puhastuspiima ja meigijäägid võtab näolt kõige paremini maha karge näovesi.: F: Bulls Veed, mis mõeldud näolt ja kaelalt mustuse ning kosmeetikajääkide eemaldamiseks, peavad laskma nahal puhata ja hingata. Naisteleht proovis, kuidas toimivad kõige levinumad, normaalsele ja seganahale mõeldud näoveed. Näoveel on õige mitu ülesannet: puhastada, rahustada ja värskendada nahka ning eemaldada surnud naharakud, mustus ja rasu. Nahatüübile vastav puhastusvesi peaks hoidma ka tasakaalus näo niiskustaseme. Vee ja seebiga pesemisele peaks eelistama näovett mitmel põhjusel. Esiteks kõrvaldab see mustuse ja meigijäägid kogu näolt, ka juustepiirilt ja kaelalt. Vesi sama head tulemust ei anna. Teiseks on näoveed igaüks ise toimega. Seega saad nende seast valida just enda nahatüübile sobiva toote, mis aitaks sul võidelda kas kuivama kippuva naha, akne või mõne muu probleemiga.