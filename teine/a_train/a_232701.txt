www.naisteleht.ee	 Leidal on kaks lemmikut – lapselapselaps Kristjan ja krants Olli.: F: Kalev Lilleorg Filmist «Noor pensionär» tuntud näitleja Leida Rammo lööb veel praegugi kaasa teatrietendustes ja filmides. Tema päevad mööduvad raamatuid lugedes, lapselapselast kasvatades ja neljajalgset sõpra Ollit kantseldades. Leida (83) teeb oma tegususega silmad ette paljudele omaealistele. Ta toimetab kodus, käib poes, hoolitseb krants Olli ning kolmeaastase lapselapselapse Kristjani eest. Leida elus on praegu teistmoodi ajad. Et tütretütar Eva-Maike (25) pere ehitab vanaisalt päranduseks saadud suvilat elumajaks ümber, peatuvad nad olude sunnil ajutiselt Leida kahetoalises Mustamäe korteris. Pisikesel pinnal paljukesi elamine võib vahel keeruliseks muutuda, kuid samas saab Leida nüüd rohkem väikese Kristjaniga koos olla ja lapse mõttemaailmaga tutvuda, möönab vanavanaema. «Nüüd käib Kristjan ka lasteaias, aga ma toon ta sealt varem ära,» räägib Leida, kes ei poolda liiga pikki lasteaiapäevi. «Püüan temast sellist … leebet inimest teha. Leebet inimest, kes vaataks lille ja muru,» kirjeldab Leida, mida ta inimestes oluliseks peab. Selle õrnema poole on Leida Kristjanis juba üles leidnud. «Ta on päikesemärgilt Jäär nagu minagi ja nii õrna hingega! Kardan, et kui poiss on nii õrna hingega, siis mis temast küll saab.» Võib-olla näitleja? Ei tea. Leida tütrest Kaist (52) näitlejat igatahes ei saanud. Süvitsi Eesti teatriajalugu õppinud Kai on hoopis kunstimuuseumis pingevabama ameti peal. Ehkki Maria on mitu aastat olnud Viljandi Ugala hõivatuim näitleja, teab laiem avalikkus teda ikka Anni ja Malviinana.: Foto: Kalev Lilleorg Põhjus, miks näitleja Maria Soomets lahkus Viljandi Ugalast, peitub naiselikus soovis luua pere. Maria on juba kaks aastat elanud koos kalli mehega ja neil mõlemal on sisimas valmisolek lapsevanemateks saada. Viis aastat Viljandi Ugalas töötanud Maria (28) tundis viimasel aastal iga päev, kuidas Tallinna ja Viljandi vahel pendeldamine aina väsitavamaks muutus. Nüüd, mil tema kodu Tallinnas Kalamajas on värskelt remonditud ja elukaaslane seal ootamas, otsustas Maria võtta riski ja hakata vabakutseliseks. Maria ütleb, et ehkki ta on avatud kõiksugustele rollipakkumistele, on tal oma unistuste roll. «Emaroll. Seda tahaks väga kogeda,» poetab ta. See «roll» ja tarkvarainsenerist elukaaslane olid peamised põhjused, miks Maria Viljandist lahkuda otsustas. «Mulle on oluline, et saaksin õhtul armsa inimese kaissu pugeda,» räägib Maria. «See lõputu pendeldamine muutus ikka pikapeale väga kurnavaks.» Oma rolle Ugalas mängib Maria, kuni tükid mängukavas on. Nii näeb Viljandi publik teda ikka «Marilynis», «Väikeses Tjorvenis Soolavareselt» ja «Opera Comique’s». Tallinnaski on Mariat juba kaks tööd ootamas. Ta jätkab lastesaates «Tomi ja Anni» peaosalise Annina. Lisaks on Maria seotud uue teleseriaaliga. Mida see täpselt endast kujutab, ei taha asjaosalised veel välja rääkida. Vihjeks ütleb Maria vaid niipalju, et tegu on sarjaga, mille peategelasteks on meedikud.