www.naisteleht.ee	 Enamuse õhtust hoidis Triin Tulev oma tulevasel abikaasal käest kinni: F: Stanislav Moškov Triin Tulev sattus Playboy peol markantsesse olukorda - kohal oli nii Triinu uus armastus kui ekspeigmees! Keskööl ei mahtunud need kaks meest enam ühte ruumi ära ja läksid kättpidi kokku. Meelalt kogu õhtu uue armsama käevangus veetnud Triin pööras vaid korraks selja, kui mehed juba tülli jõudsid keerata. Igati rahulikult omavahel vestelnud, läks järsku madinaks! Triinu peigmees ajas eksmees Andrust taga ja äigas tollele oma kipskäega. «Kas tahad teist kätt ka kipsi saada?!» lõõpis ekspeigmees Andrus vastu. Et mõlemad olid joovastavatest jookidest julgust võtnud, läks kraaklevate meeste laiali ajamiseks vaja tervelt viit turvameest! Millest tüli alguse sai, jäi Andrusele arusaamatuks. «Järsku hakkas kallale tulema ja kõik!» Kas sa provotseerisid teda kuidagi? «Absoluutselt mitte!» Mis siis juhtus? «Ma ei tea!» Et noormehed uuesti kraaklema ei läheks, otsustas turvameeskond mõlemad peolt välja visata. Nii siiski ei läinud. Et Triin on Playboy kaasautor, palus ta, et tema peigmees võiks jääda. Endine poisssõber sunniti siiski lahkuma. Triin ise on juhtunust häiritud. «Mina seda kaklust ei näinud! Ma ei tea, mis juhtus! Ma peaaegu ei tunnegi seda Andrust!» Andruse teada pidavat Triin oma uue kallimaga kuu aja pärast abielluma. «Mis jutt?! See mees mõtleb lihtsalt mingeid lugusid välja,» teatab Triin seepeale. Ragnarit ootab ees veel üks tõsine operatsioon, mille käigus vahetatakse välja toed tema jalas: Foto: Stanislav Moškov Kaasasündinud luuhaigusega Ragnarit kutsutakse kristall-lapseks, sest tema luud võivad väga kergesti kildudeks puruneda. Praegu võitleb Jakobsonide pere selle nimel, et poeg saaks kooliteed jätkata. Ema Terje (37) räägib, et Ragnar (12) sündis koljuta, vaagnaluumurru ja käe deformatsiooniga ning maimukesele ei lubatud elupäevi rohkem kui kolm kuud. Emal polnud aimugi, mis poega vaevab ja miks soovitatakse laps lastekodusse panna. «Teatati, et kui teile pole teda vaja, pole ka meile teda vaja,» meenutab Terje pisarsilmil karmilt õudseid sõnu. Kuna pere vanem poeg oli toona alles kaheaastane ja Ragnar nii väeti, otsustasid vanemad ta siiski Mustamäe väikelastekodusse panna. Seal elas Ragnar kolm aastat. «Selle lastekodu kohta on meil küll ainult häid sõnu öelda. Ragnarit ei kantud maha, usuti tema paranemisse.» Viimaks tulid edusammud Ema-isa käisid pojakest vaatamas igal kolmapäeval ja nädalavahetuseti ning mida aeg edasi, seda rohkem hakkas Ragnar ka kodus käima. «Alguses Ragnaril koljuluu kui tervik puudus, olid ainult üksikud luusagarakesed. Aga õnneks hakkasid need kokku kasvama, millest siis hakkas midagi aju kaitseks moodustuma,» jutustab Terje. Naine ei oska sõnadesse panna seda õnne, kui ta esimest korda Ragnari peas kõva kohta tundis. «Muidu oli ikka pead pestes esiosa lõngus, aga nüüd on juba palju parem, kuigi ta pea on endiselt väga õrn.» Politseinik Vladimirit ründas narkomaan, kui mees oli kontrollimas üht väljakutset: Foto: Stanislav Moškov 28. augustil ründas narkomaan ühe maja trepikojas Narva politseiosakonna juhtivkonstaablit nakatunud süstlaga. Vastselt teist korda isaks saanud mees elab nüüd läbi ärevat aastat, mille jooksul selgub, kas ka tema on viirusekandja. Kell pool üheksa õhtul kiirustas Vladimir (41, nimi on muudetud, et kaitsta politseiniku peret) koos paarilisega väljakutsele Narvas Tallinna maantee 21 maja trepikotta. Jõudnud esimese ja teise korruse vahele, kohtasid nad kaht narkojoobes meest. «Jätsin paarilise neid kontrollima ja suundusin trepikoda kõrgematel korrustel üle vaatama. Eelviimasel korrusel tuli mulle vastu kolmekümnendates mees, kõrva taga süstlanõela kork,» räägib Vladimir. «Pidasin ta kinni, et ta läbi otsida, tema tegi järsu liigutuse ja äkki tundsin valu! Ta süstis mind peopesa keskele. Ehkki kandsin spetsiaalseid kindaid, need seekord mind ei kaitsnud – veri hakkas jooksma.»