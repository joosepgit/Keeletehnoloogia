www.naisteleht.ee	 Gerli kinnitab, et tema suhteid emaga iseloomustab kõige enam ausus – ei pea hämama, kõik võib otse hingelt ära rääkida. «Ma väga loodan, et mul saab Amandaga samasugune suhe olema.»: F: Kalev Lilleorg Väikese Gerli Padari lemmikmäng oli selline: ta ronis pikas öösärgis lauale, laulis ja kummardas kujuteldavale publikule. Tema tütar Amanda Rebeca on pärinud emalt artistlikkuse ega põe samuti esine­mishirmu. Vanaema Dagmar aga leiab, et nende kahe sarnasus on hoopis muus – nad olevat «väikesed vanainimesed»! Vanainimeselikkust ei paista küll kusagilt – Gerli (29) on tänu teatritöö-mahvile elu parimas vormis ning nelja-aastane Amanda laulab ja tantsib vahetpidamata. Dagmari hinnang ei käigi välise kohta, vaid märgib pigem varast iseseisvust. Gerlil ilmnenud see tänu vanema õe rollile – ta tundis end juba väikesest peast vastutavana aasta noorema Taneli eest. Amanda arenenud elutarkuse paneb Gerli enda ameti arvele, mille tõttu on tirts sünnist saati rohkem täiskasvanute seltsis olnud. Võrreldes paarikümne aasta taguse ajaga on mänguasjapoed kaupa täis ja lastel muuski osas rohkem võimalusi.