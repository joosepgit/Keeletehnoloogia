www.naisteleht.ee	 Kui oled otsustanud ennustaja juurde minna, siis otsi hulgaliselt taustinfot, näiteks teistelt inimestelt, internetist vm.: F: Bulls Armastan üht meest. Tema aga annab väga vastuolulisi märke: kord kohtleb mind väga armastavalt ja siis jälle väldib. Üks tuttav ütles naljaga pooleks, et ju on meile needus peale pandud. Mõtlengi nüüd, kas minna mõne nõia või selgeltnägija juurde – tahan teada, kas mul on selle mehega tulevikku või ei. Usk müstilistesse jõududesse ja imevõimetesse aitab toime tulla teadmatusega ja taluda kontrolli puudumist paratamatuse üle. Näiteks otsitakse tagantjärele traagilistele sündmustele eelnenud märke, mis otsekui oleksid juhtunut ennustanud: keegi koputas unes kolm korda, valge lind istus aknal... Selliste märkide leidmine annab turvatunnet, et juhuslikes sündmustes on teatud loogika – see pidigi nii minema – ja seega on kellelgi toimuva üle kontroll! Tundub kergem usaldada end kõrgemate jõudude kui ebaõiglase juhuse hooleks. Ära looda liiga palju Kui oled otsustanud nõialt või ennustajalt nõu küsida, arvesta, et parapsühholoogia vallas on issanda loomaaed sama kirev nagu igal pool mujal. Nii nagu kinnisvaraturul on petiseid, on ka nõidade ja imetegijate seas neid, kes etendavad kedagi, kes nad pole. Muidugi ei tähenda see, et peaksid alternatiivse abi välistama – võimalik, et kohtad elukogenud ja hea vaistuga inimest, kes aitab sul endas selgust saada. Ära siiski unusta, et inimestele on mõtteselgust ja emotsionaalset küpsust antud eri määral. Mõni posija võib sulle koostada ennustuse, mis mõjutab su otsuseid täiesti ebamõistlikus suunas. Näiteks saad uut lootust ning ootad veel viis aastat mehe järel, kes pole siiani suutnud sulle rahuldavat suhet pakkuda. Kodulooma ei tohi kasvatada, keelates talle kõik rõõmud. Lemmikule tuleb luua ka võimalusi, et ta saaks oma energiat maandada, kraapida ja närida: F: Bulls Kui koju tulles avastate uhiuue diivani nurgal küüsi teritava kiisu või lauajalga näriva koera, tasuks loomale kohe selgeks teha, et ta tegeleb lubamatu asjaga. Õigel viisil esitatud keeldu loom mõistab. Kuid vahel läheb olukord siiski ülekäte. Küllap leidub igas tutvusringis mõni loomaomanik, kes oma neljajalgse sõbraga on püstihädas – proovi hea või halvaga, ikka lõhuvad nad seinu või mööblit edasi! On vähetõenäoline, et loomad sel moel pererahvale millegi eest kätte maksta püüavad, pigem on tegu nende loomupärase käitumisega või mänguga. Mõnikord korraldatakse pahandus siiski ka igavusest või tähelepanuvajadusest. Loomad on tundlikud ja nende käitumist mõjutab pisimgi elumuutus, näiteks mõne pereliikme lahkumine, koduvahetus või isegi uue mööbli ostmine – kõik see võib naljajalgses sõbras tekitada suure stressi. Seepärast polegi imestada, kui muidu mugav ja rahulik kodukass otsustab uue diivaniga tutvust sobitada küünte ja hammastega. Kasvatusriist: veeprits! Kõige kehvem lahendus on olukorraga leppida. Igal juhul on mõistlikum proovida looma käitumisharjumusi muuta. See võtab aega ja annab tulemusi vaid juhul, kui lemmikuga iga päev järjekindlalt tegeleda. Koerad võtavad õppust kergemini ja üldjuhul on neid pahateost üsna lihtne võõrutada. Kasside või kodujäneste ümberkasvatamisega on vaeva rohkem, kuid see pole võimatu.