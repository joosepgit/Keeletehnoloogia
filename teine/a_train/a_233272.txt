www.naisteleht.ee	 Jää kuubikuteks!: F: Helin Loik Vahel nõuab jääkuubiku kotist välja­kangutamine nii kaua aega ja kannatlikkust, et janu on viimaks ammugi läinud. Üks korralik täidetud jääkuubikukott või -vorm ei võta sügavkülmas palju ruumi, ent on asendamatu, kui tahad külalistele, või miks mitte iseendale, mõnusat külma jooki pakkuda. Paraku on jää kotist väljakangutamine üle mõistuse tüütu. Et see nõuaks vähem vaeva, testis Naisteleht kaheksa firma jääkotte ja valis välja kõige kasutajasõbralikuma. Selgus, et jääkottide kolmekordne hinnavahe ei tähenda sugugi, et ühed teistest ka kolm korda paremad on. Marleen Armei Jääkotid Et katse oleks aus, proovisime igast tootepakist vähemalt kolme kotti. Selgus, et teistele teevad silmad ette firmad Smile, Paclan ja Papstar – nemad on leiutanud kõige mugavama ja inimsõbralikuma jääkottide kasutamise süsteemi. Tuleb vaid külmunud jääkotti üht ja teistpidi venitada, seepeale läheb punktiirkinnitus kuubikutaskute vahel lahti ning jäätükid «kukuvad» ühte suurde kotti, kust neid on hea võtta nii ühekaupa kui pihuga. Smile Hind: 16.50 240 kuubikut Toimib: Väga hea pakend. Jäätaskud on üksteisest eraldatud punktiirkinnitusega, mis läheb hästi lahti. Tekib üks suur kott, kust saab kuubikuid võtta ka mitme kaupa, ei pea ühe haaval välja kiskuma. Jää saab kätte kiiresti ja tõeliselt mugavalt. Paclan Hind: 18.90 240 kuubikut Toimib: Kott läheb vett täis lastes hästi punni ja tekivad head suured jäätükid. Igati hea kott, töötab täpselt samamoodi nagu Smile’i jääkott. Täispunkte ei saa hinna tõttu – on Smile’i firma tootest paar krooni kallim.