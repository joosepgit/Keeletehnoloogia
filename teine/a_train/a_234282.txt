www.advent.ee	 Ja nüüd kirgasta ka sina, Isa, mind enese juures selle kirkusega, mis mul oli enne maailma rajamist sinu juures! Jh 17,5 Enne, kui Maa alused rajati, oli Kristus üks Jumalaga. Ta on valgus, mis särab pimeduse kohal ning mis hajutab selle jumaliku sõnaga. 5BC 1126 Kristus kui Jumala Poeg on alati olemas olnud. // Rääkides endast, viib Kristus meie kujutluse tagasi mäletamatutesse aegadesse. Ta kinnitab meile, et läbi kogu universumi ajaloo on Ta olnud väga lähedane Jumalaga. // Tema jumaliku elu pikkust inimlik mõistus arvutada ei suuda. Kristuse olemasolu enne Tema inimeseks saamist ei saa arvudes väljendada. Ev 615-6 Kristus on alati olnud Jumal ning seda selle sõna kõige otsesemas mõttes. Ta on olnud Jumal läbi kogu igaviku, Jumal üle kõige ning Jumal, kes on õnnistanud ülirohkesti. Issand Jeesus Kristus, Taevase Jumala Poeg, kes on eksisteerinud mäletamatutest aegadest alates, on üks Isaga. Ta väljendab taeva ülevoolavat aulisust. Tema on taevaste olendite käskija ning Ta võtab õigusega vastu jumaldavate inglite austusavaldusi. 5BC 1126 Kristus on võrdne Jumalaga Tema jumalikkuses ja kõikvõimsuses. Ev 615 Kuid Ta alandas end ning võttis enesele sureliku ihu. Inimperekonna liikmena oli Ta surelik, kuid Jumalana oli Ta maailmale eluallikas. Oma jumalikkuses oleks Ta võinud tagasi tõrjuda surma rünnaku ning keelduda elust lahkuma, kuid vabatahtlikult asetas Ta kõrvale oma elu selleks, et anda meile elu ja surematuse valgus. Ta kandis maailma patud ning võttis enda peale karistuse, mis mäena Tema jumalikku hinge rõhus. Ta andis oma elu ohvriks, et inimesed võiksid pärida igavese elu. Ta polnud surmale allutatud - Ta läks surma vabatahtlikult. 5BC 1127 Kristuse inimeseks saamine on suurim ime ning Tema lepitustööst tuleb kõnelda Aadama igale pojale ja tütrele. 6BC 1082