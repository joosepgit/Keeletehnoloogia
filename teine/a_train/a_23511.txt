arvamus.postimees.ee	 Avalda arvamust: kes on nõrgim minister? Et eile sai Andrus Ansipi kolmas valitsus aastaseks, kutsub Postimehe arvamusportaal oma lugejaid üles arutlema selle üle, milline minister on oma ametis kõige nõrgemini hakkama saanud. Palume tuua selle loo kommentaariumis välja ühe ministri nimi koos argumenteeritud ja viisakuse piiridesse jääva põhjendusega. REKLAAM GALLUP Kumma erakonna ministrid on valitsuses paremini hakkama saanud? (1441) Reformierakond 44.0% IRL 56.0% Põhjenduses võiksite ära märkida konkreetse põhjuse – teo või tunnuse –, mis just antud isiku kasuks otsutama pani. Kas nõrga ministri põhitunnus on teie jaoks vähene töökus, napp mõttevärskus, mõne ebameeldiva seaduse koostamine, teistega mittearvestamine, populism või miski muu? Soovitame vaadata mäluvärskenduseks ka selle loo sarnaseid artikleid, kus ministrid ise välja toovad enda aasta suurimad saavutused ja ebaõnnestumised. «Avalda arvamust» on Postimehe arvamusportaali rubriik, kus kutsutakse lugejaid lihtsalt omavahel päevakajalistel teemadel mõtteid vahetama. Eeldame lugejate vastustest viisakust nii kaaskommentaatorite kui asjaosaliste suhtes, samuti argumenteeritust ja teemas püsimist. Seega jälgivad ka moderaatorid selle loo vastuseid teravdatumalt. Kuna paljud lugejad ei suutnud eelmainitud tingimustest kinni pidada parima ministri üleskutse kommentaariumis, on siinkohal kommentaarid teema tundlikkust arvestades eelmodereeritavad.