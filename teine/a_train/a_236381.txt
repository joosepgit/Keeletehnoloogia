www.lapsemure.ee	 Võimalik, et nad arvavad, et sa ostad igasuguseid lollusi endale ja kulutad raha millelegi muule, kui sellele mida nemad eelistaksid. Võiksid öelda, et kui hakkad taskuraha saama, siis kannad ette, mis oled ostnud (kõige lihtsam viis - hoia tšekid alles). Muidugi, see pole eriti mugav aga ehk õnnestuks neil sind pisut rohkem usaldada. Ja kindlasti pole mõtet hakkama nõudma ulmelisi summasid. 10 eurot kuus n-ö oma kulutusteks peaks piisama küll, kui vanemad sul kõige muu eest hoolt kannavad. Teine variant, mis mulle pähe tuleb, on kokku leppida et mingite teatud koduste tegemiste eest (kuigi ma isiklikult arvan, et kodus aitamise eest ei tuleks maksta) saad väikese rahasumma. Peenarde rohimine, aia eest hoolitsemine vms. Või äkki on vanavanemad. Selle abil peaksid sa reaalselt midagi tegema, et taskuraha saada, mitte ainult kätt ette sirutama ja nõudma. Milleks on üldse seda taskuraha vaja? Tuletab meelde, et ma sain vanasti nädala peale 10krooni taskuraha (ei, pere ei ole vaene ega miskit), ning ma ei raisanud seda kohe ära vaid hoopis kogusin seda. Muidugi kui ma miskine 14 olin, siis hakkasin rohkem saama, aga põhimõte on sama - ikka kogusin. Praegugi vaatan imelikult neid inimesi kes näiteks koolis pugivad kahe suupoolega mingeid rasvaseid krõpse sisse, ning joovad mürki peale. Ahjaa, 17 olen, pole taskuraha enam saanud miskine 1-2 aastat. Millestki puudust ei tunne. Kui midagi vaja on, siis ostab kas isa või ema. Üldjuhul ostan siiski ise - teenin vaikselt raha koguaeg. Paljugi oleneb tegelikult sinust endast - kas aitad kodus, sinu käitumisest jne. Päikest. Seleta vanematele milleks sul oleks raha vaja, millest sa puudust tunned. Kui on maiustused saad ka seda siis vanematel osta paluda. Kui aga tahad sõpradega välja minna, siis nii vanematele ütlegi. Näiteks soovid kinno või teatrisse või näiteks kohvikusse minna. Seletad neile, et sul on ka tegevusi kus oleks raha vaja, mida nemad omastkäest lihtsalt maksta ei saa. Ilmaril on tegelikult ju õigus:) Eks see on umbes nii, et mida rohkem raha saad seda enam hakatakse seda mõtetu jura peale raiskama, nagu kõrpsud ja see mürk jne:) Tark olekski seda rohkem koguda millegi hea ja mitte nii kasutu jaoks:)