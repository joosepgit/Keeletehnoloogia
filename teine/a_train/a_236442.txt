www.bioneer.ee	 Täna avastasin, et ma pole ainus, kes juurdleb mahetoidu hinna üle. Naistelehe Nipiraamat räägib septembris samast teemast. Naisteleht lahendas olukorra lihtsamalt. Piltidena on välja toodud erinevad mahetooted koos hindadega ja võrreldud neid suvaliste tavatootega. Õnneks oli väärt jutt juures. Jääb üle loota, et inimesed seda juttu ikka loevad. Esimene pilk artikli fotodele mõjus mulle igal juhul masendavalt. Näiteks oli võrreldud Taarapõllu jõhvika mahla ja Largo jõhvika jooki. Jook on juba lahjendatud, aga mahla alles peab lahjendama. Mina küll ei suuda Taarapõllu jõhvika mahla lahjendamata juua. Kahju, et neid Taarapõllu mahlasid igas poes müügil pole. Ma oleksin sellisel juhul täna ühe pudeli õhtuse peo tarvis ostnud. Kuna päev oli möödunud kibekiiresti, siis polnud mul aega ökopoodidesse minna. Ainus pood, kuhu üldse jõudsin oli Magistrali kaubanduskeskus. Teadsin, et õhtuks on mul vaja söögikraami ja jooke. Piruka tegin ise, aga jooke ma ise teha ei saanud. Otsustasin, et ostan kaasa mahla ja midagi alkohoolset. Alkoholiletist leidsin ühe mahetoote – kanepiõlu. Ma pole seda kunagi proovinud, seega valik oli lihtne. Mahlaletist ma ökotooteid ei leidnud. Seega pidin valima tavatoodete hulgast. Mõtlesin kaua, kas valida klaaspudelis kaugelt maalt toodud porgandimahl või kodumaine Põltsamaa kannujook. Valisin viimase, sest see on toodetud Eestis ja seal on vähe pakendit.