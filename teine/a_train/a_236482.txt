www.advent.ee	 Mis on tähtsam – proovida saada rohkem Püha Vaimu väge või proovida lasta Pühal Vaimul saada rohkem sinust? Paganlikus religioonis on jõu saavutamine peamine eesmärk. See nõidarst, kes on hankinud endale kõige rohkem mõjuvõimsaid ebajumalakujukesi, omab kõige rohkem võimu teiste külaelanike üle. Kuid Jumal ei tegutse sellisel moel. Jumala jõu suurim saladus on selles, kui lubame Tal omada suurimat jõudu meie üle. Mida täielikumalt oleme Tema mõju all, seda rohkem me Temast sõltume ja seda rohkem on Tal võimalik meie elus midagi teha. See on kristluse unikaalne lähenemine usule. Kristluse eesmärk pole saada teiste üle võimu, nagu paganluse puhul. Lubada Pühal Vaimul saavutada meie üle kontroll ja omada meie üle võimu, on hoopis alistumise ja loobumise märk. See toob alandlikkuse. Kui sa saad mõelda Pühast Vaimust kogu Tema võimsuses, armastuses ja armus kui Jumala ühest võimsast liikmest, kes tuleb ja elab meelsasti meis, siis see iseenesest on alandlikuks muutev mõte ja võib meid hoida ära ohtlikust võimujoobumusest. Saatan kasutab alati jõudu, et sundida enda kontrolli all olijaid täitma tema nõudmisi. Saatana kontrolli all ei ole kellelgi vabadust. Tema esmane eesmärk on saada kõik inimesed oma kontrolli alla ja siduda nad sinna igaveseks. Üheks valeõpetuse tunnuseks on südametunnistuse vabaduse puudumine. Saatana kõige julmemate tagakiusamiste tulemuseks on olnud katse allutada teiste mõistus enda omale. Püha Vaimu kontrollil ei ole kunagi sellist varju. Püha Vaim kui Kolmainu Jumala üks isikutest respekteerib inimese valikuvabadust. Inimene on iga hetk vaba valima Püha Vaimu kontrollist loobumist. Kuid ainult siis, kui inimene valib jätkuvalt Tema kontrolli, on Püha Vaimu jõud tema elus silmnähtav. Jumal ei ole huvitatud sunnitud lojaalsusest või allumisest. Jumal teab, et armastust ei saa kunagi sundida. Seda saab äratada üksnes armastus. Kui me vastame Püha Vaimu armastusele sellal, kui Ta püüab meid Jumala poole tõmmata, tunneme me rahu ja vabadust, mis tuleneb sellest, et oleme Jumala poolt kontrollitud.