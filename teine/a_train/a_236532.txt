www.bioneer.ee	 Meie maailma keerukus on suurelt jaolt põhjustatud sellest, et tervik on märksa suurem ja olulisem kui selle osade lihtne summa. Sellist „lisaväärtust” lihtsatele asjadele annab mittelineaarsus. Tuntuimad mittelineaarsed nähtused on kiirlaevalained. Samalaadsed väga keeruka olemusega, ent erakordselt suuri võimalusi pakkuvad nähtused tekivad ka optilistes kaablites edastatavate signaalide või mikrostruktuurides levivate üksiklainete näol. Lisaks TTÜ Küberneetika Instituudi teadlastele võtavad konverentsi tööst osa teadlased 12 välisriigist. Konverentsi fookuses on mittelineaarse lainelevi mudelid ja nende rakendused. Ettekanded käsitlevad põnevaid nähtusi mikrostruktuuriga materjalides ja vee pinnal, termodünaamikas ning biomehaanikas. Konverents märgib ühtlasi CENSi 10. tegevusaastat ja akadeemik Jüri Engelbrechti juubelit. Konverentsi peakorraldajateks on akadeemik Tarmo Soomere ja TTÜ vanemteadur Arkadi Berezovski. CENS on rahvusvaheliselt tunnustatud keskus komplekssüsteemide uuringutes, mis seob Eesti eksperte Euroopa võrgustikuga "Complexity-NET". Keskuses uuritakse lainedünaamikat merel, tahkiste mehaanikat, biofüüsikat, fraktaalseid süsteeme ja fotoelastsust; aga ka üldiste mittelineaarsete juhtimissüsteemide ja proaktiivsete süsteemide teooriat. Ülevaate mõnedest CENSi raames tehtud uuringutest annab kirjastuse Springer poolt publitseeritud mahukas raamat " Applied Wave Mathematics ", toimetajateks TTÜ Küberneetika Instituudis töötavad dr Ewald Quak ja akadeemik Tarmo Soomere.