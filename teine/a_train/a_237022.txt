www.advent.ee	 Sa ei saa otsustada vaieldamatu jõu ilmnemise põhjal, ime või tervenemise põhjal. Sa ei saa otsustada soojuse, sõpruse ja armastuse põhjal või isegi elumuutuste põhjal. Mille põhjal sa siis võid otsustada tõe üle? Kuidas saab keegi üldse tulla välja lõpliku tõendiga? See on kindel, et me võime teada tõde. Meile on tõotatud, et need, kes tõsiselt otsivad tõde ja püüavad puhastada oma hinge sõnakuulmises ning teevad kõik, mis suudavad, et valmistuda võitluseks, leiavad Jumalas kindla kaitse. Et sa mu kannatlikkuse sõna oled pidanud, siis minagi tahan sind hoida,“...on Päästja tõotus. Issand saadab taevast pigem kõik oma inglid Tema rahvast kaitsma, kui et jätab üheainsagi hinge, kes Temale loodab, Saatana võimusesse.“ – Suur Võitlus, lk. 560. Meie poolel on suured väed, millele võime loota. Esimene vahend üleloomuliku ilmingu tõelisuse proovilepanekuks on Jumala Sõna. Ükski inimene, kes väidab end siiralt armastavat kaasinimesi, Jeesust ja Piiblit, kuid kes ei pea Jumala käske, ei saa olla kindel, et ta on Jumalaga. Õpetuse ja tunnistuse juurde! Kui nõnda ei kõnelda, siis ei ole koitu.“ (Js 8:20) Kui mingi grupp inimesi on kogenud suurepärast ilmutust, kuid õpetab samal ajal, et ei pea alluma kogu Jumala seadusele, siis on sealt alles pikk tee tõeni. Kuigi võib olla tõsi, et selles grupis on isikuid, keda Jumal enda juurde juhib, ei näita see fakt, et peaksime oma kogudusele ilmutatud tõed hülgama ning nendega ühinema. Nemad võivad olla oma teel ülespoole, kuid meie ühinemine nendega võib saada meile allakäigurajaks. Sama tähtis kaitsevahend pettuse vastu kui Kristuse õiguse omamine elus, on olla elujõulises suhtes Temaga. Isegi olulisimad teadmised Pühakirjast tõestavad küündimatust juhtida meid läbi eesootava aja. Kuid kui me jätkame sõprussuhet Kristusega, rajanedes üksnes Tema Sõnale, oleme kaitstud kõigi vaenlase riugaste eest.