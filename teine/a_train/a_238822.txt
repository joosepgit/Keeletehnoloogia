www.advent.ee	 Vaenlane selles maailmas ei ole lihtsalt inimlikul tasandil. Tegelik vaenlane on tugevam kui meie oleme. Meil ei tule ju võidelda inimestega, vaid meelevaldade ja võimudega, selle pimeduse maailma valitsejatega, kurjade taevaaluste vaimudega. Seepärast võtke kätte kõik Jumala sõjavarustus, et te suudaksite vastu panna kurjal päeval ja jääda püsima kui te olete kõik teinud.“ (Ef 6:12, 13). Kuigi vaenlane on tugevam kui meie, on ta löödud vaenlane, niisiis ei ole mingit põhjust, et keegi meist peaks talle alla jääma. Issand on pakkunud meile tõe sõjavarustust, mis kaitseb meid Saatana rünnakute eest. Üks tõde Saatana kohta on, et talle meeldib muljet avaldada. Talle meeldivad toretsevad asjad. Meid on hoiatatud selle eest Ilmutuse 17. ptk ja 2. Tessaloonika 2 ptk. Saatan teab, et sensatsioonilisus avaldab inimestele muljet ja see on üks tema trikkidest. Patust on raske aru saada. Füüsilised tõendid hoiatavad sind, et suitsetamine põhjustab kopsuvähki. Terve mõistus ütleb sulle, et ägestumine ei ole parim viis probleemiga tegelemiseks. Mässamine on mõistetamatu. Keegi ei vali Saatana teed põhinedes loogikale ja mõistusele. Niisiis planeerib ta oma rünnaku teist liini pidi – ta püüab meid petta, meile muljet avaldada üleloomulikuga. Ja kui me usaldame oma meeli, oleme me petetud. Mõnikord me oleme mõelnud, et viimased võtmeküsimused on väga lihtsad. Kas sa pead hingamispäeva või mitte? Kas sa kuulud ülejäänute kogudusse või kuulud kogudusse, mis seda ei ole? Kuid see ei ole nii lihtne. Saatan püüab petta ka äravalituid kui võimalik. Ainus viis, kuidas ta saab seda üritada, on tulla välja pettusega, mis on väga lähedane tõelisusele. See on Jumala armastuse tõend, et Ta on andnud meile hoiatuse juba ette, nii et keegi ei pea olema vaenlase plaanide poolt alt veetud. Meid on hoiatatud oma meelte usaldamise eest, meid on hoiatatud, et võime usaldada ainult Jumala Sõna, ja meid on hoiatatud, et ilma elulise ühenduseta Temaga me oleme petetud. Jumal on teinud kõikvõimaliku, et me ei hukkuks, kuna oma suures armastuses tahab Ta, et igaüks meist veedaks igaviku koos Temaga.