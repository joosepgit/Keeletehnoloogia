www.bioneer.ee	 Riigimetsa Majandamise Keskuse (RMK) avaliku enampakkumise teises voorus oste.ee keskkonnas müüdi 93st objektist 91, neist 88 olid erinevad sõidukid ja haagised. Kokku osales enampakkumisel 390 pakkujat, kes tegid ühtekokku 7602 pakkumist. Müüdud objektide summaarseks müügihinnaks kujunes 4,05 miljonit krooni. Oksjoni üks korraldaja, RMK metsamajandusosakonna IT-juht Jaan Schults on oksjoni tulemustega rahul. „Mõlemad oksjonid on läinud üle ootuste hästi ning olnud osalejate seas väga populaarsed,“ ütles Jaan Schults ning lisas, et alghinnaga müüdi seekord vaid üks sõiduk. Järgmine oksjon algab osta.ee keskkonnas juba täna, 5. detsembril, mil pannakse müüki järgmised 65 erineva kategooria sõidukit ja haagist. Oksjonil tuleb müüki näiteks 25 Lada Nivat ja 15 Suzukit. RMK sõidukipark väheneb korraldatavate oksjonitega ligikaudu kolmandiku võrra.