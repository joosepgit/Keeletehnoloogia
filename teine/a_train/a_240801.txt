www.bioneer.ee	 Vabariigi Valitsus kiitis 6. augustil heaks arengukava „Eesti merenduspoliitika” koostamise ettepaneku. Ettepaneku algatas majandus- ja kommunikatsiooniministeerium (MKM), kes on ettepanekus toonud välja kaks peamist eesmärki: teadvustada Eesti merenduse kui terviku olulisust ühiskonnas ja tagada meremajanduse jätkusuutlik, keskkonnasäästlik ning rahvusvaheliselt konkurentsivõimeline areng ja Eesti meremajanduse konkurentsivõime kiire kasv, meremajanduse kaudu maksimaalse rahvusliku tulu saamine. Veel nädal aega on võimalus esitada töid foto- ja joonistuskonkursile “Märka märgalasid!“. Jätkuvalt oodatakse kõiki noori jäädvustama Eesti märgaladel oma elamusi fotosilma või joonistusvahendite abil – põnevaid ja erilisi hetki, kohtumisi luhtadel, madal- ja siirdesoodes, rabades, merekaldal või porilombis. Esitada võib ka varem, näiteks talvel, tehtud fotosid. Tööde esitamise tähtaeg on 21. september. Viljandi lossimägedes paiknev Pärimusmuusika Ait avab reedel, 11. septembril oma teise hooaja. Suures saalis kell 19 algaval peol astub pärast kümnendi pikkust pausi lavale Eesti pärimusmuusika esimeseks lipulaevaks tituleeritud ansambel Alle-aa. Esmaspäeval, 7. septembril Rõuge Seenepäevade raames toimunud seenematk üllatas osalejaid liigirohkusega. Nelja tunniga leiti metsa alt ligi 100 erinevat liiki kübarakandjat, mis koos Eesti Maaülikooli mükoloogi Mall Vaasma ja Eesti tuntuima seenefotograafi Vello Liivi kaasabil Rõuge Rahvamajas näitusele välja pannakse. 7.-11. septembrini külastavad Soomaa rahvusparki sõltumatud eksperdid, kes analüüsivad kohapeal rahvuspargi kaitsekorraldust, külastuskorraldust nagu ka koostööd erinevate ametiasutuste ja asjaliste vahel.