www.advent.ee	 Jah, igaüks, kes on sündinud Jumalast, võidab ära maailma. Ja see ongi võit, mis on võitnud ära maailma – meie usk. 1Jh 5:4 Me peame lähenema oma Abimehele, Ainsale, kel on piiritu tarkus. Ta on meie Teenija ja meie suur Misjonärarst ning Ta teab raskusi, mida Temasse uskujad siin maa peal taluvad.  Teda on igas suhtes samamoodi kiusatud nagu meid. Ärgem unusta-gem, et Kristus pidi kiusajaga kohtuma igal kujul, ning et Tema, meie Päästja, oli kiusajaga silmitsi seistes inimlikkuse sarnasuses. Tema on meie Taastaja, Tema täidab lepingu inimolevustega, kes sõltuvad Temast kui oma Vürstist ja Lunastajast. Kristus võitis kui patutu, langemata, täiuslik Inimene. Messia-na saavutas Ta võidu vaenlase kiusatuste üle, muutes sellega või-malikuks ka meie võidu. Me peame võitma iga lahingu vaenlase-ga. Me peame olema võitjad, saades osa jumalikust olemusest, põgenedes kõlvatuse eest, mis valitseb maailmas himude tõttu. Iga võit, mille Kristus inimolemuses saavutas, võimaldab meil saavutada Teda vastu võttes ja Temasse uskudes võidu. Kõigile, kes tema vastu võtsid, andis ta meelevalla saada Jumala lasteks“ (Jh 1:12). Iga Tema inimlikkuses saavutatud võit tagab meile selle tõelised viljad. Iga võidetud Saatana rünnak tähendab võiduvõi-malust inimkonnale. Jumala rahva vabastamist ja Tema õnnistusi neile viimaste kat-sumuste ajal tuleb pidada kinnituseks sellest, mida Jumal teeb meie heaks praeguste hädade ajal, kui me Teda usaldame. Kui Jumala rahvas alistub otsusekindla südamega ning alanduses ja kahetsuses Jumalale, siis Ta võtab nad vastu, ükskõik mida nad on kogenud. Kõigile, kes võtavad Kristuse usu kaudu oma isiklikuks Päästjaks, annab Ta väe saada võitjaiks, Jumala poegadeks ja tü-tardeks. Nad saavad osa jumalikust loomusest ning mõistavad täielikult Tema halastust ja Tema Püha Vaimu armu. Tõusku meie palved Jumala ette äärmises alandlikkuses. Tun-nistagem ja hüljakem oma patud alandliku, kahetseva südamega armu läbi, mida Kristus tuli maailmale jagama. Issand mõistab, sest Talle on teada kõik salajased asjad. Ühtki halba tegu ei tehta nii, et Jumal ei mõistaks kiusatuse iga etappi. Kõigis evangeeliumides viitab Kristus sageli suurele võitlusele, mis Tal oli Saatanaga oma töö alguses. Ta vastandab alati Saatana riiki Jumala kuningriigile. Hoolitsegem selle eest, et me oleksime Issanda poolel. – Kiri nr 14, 3. jaanuar 1906, dr D. H. Kressile ja tema naisele.