www.lapsemure.ee	 Igaüks teab, mis on kompass. See on selline vahend, mis aitab valida või säilitada õiget suunda. Minu elus on üheks selliseks vahendiks idee, et "Aeg paneb asju proovile." Kuidas seda kompassi kasutada? Väga lihtsalt. Kui kavatsed midagi ette võtta, millegagi hakkama saada, siis mõtle sellele: "Kas see tuleb mulle kaugemas tulevikus kasuks või kahjuks? Kas see ettevõtmine, mida ma praegu alustan, aitab mind ka kaugel tulevikus või hoopis segab?" Hetkel võib asi küll hea paista, aga tulevikus ei maksa ta midagi või paneb mind juurde maksma!!! Toon erinevaid näiteid (ma küll räägin "ma", aga kujutan ennast erinevate inimeste rollis): • See, et ma igal hommikul tegelen võimlemisega, aitab mind kindlasti ka edaspidi (ka kauges tulevikus) olla terve ja heas füüsilises vormis. • Kui ma praegu (kooli ajal 7-16-aastasena) muudkui lahutan meelt ning ei õpi kuigi usinalt, siis ei saa ma tulevikus hästi tasustatavat tööd ning pean tulevikus kõvasti pingutama, et üldse ellu jääda. Mu palk on väike ning ilma diplomita ei taheta eriti tasuvale tööle võtta, keelt ei oska, mõtlen aeglaselt, silmaring on kitsas, teadmisi eriti pole. Tahan häid suhteid perekonnas, kuid abikaasa pole rahul perekonna toimetulekuga, lapsed ei saa korralikku trenni minna, uusi riideid neil pole, neid noritakse klassis jne jne jne...see tähendab, et minu olemine on õnnest kaugel... • Mul on praegu paha meel, olen väsinud ning vihane... kõik ärritab... ning kõik nad tahavad minust midagi – ülemus (abikaasa/õpetaja/sõber/veel keegi). Kui saadan ta rõvedate väljenditega pikalt, siis ei mõju see meie edaspidistele suhetele kuigi hästi. Ta ei tule teine kord vastu, võib pikalt solvuda, hakkab mind terroriseerima. Kui aga võtan ennast kokku ja rahulikult seletan, et "mul on praegu tõesti väga raske olla, aga ma üritan sellega hakkama saada ning oleks tore natukene asjaga viivitada või vähemalt mõistlikult suhtuda, ma hindaksin seda väga", siis leian teiste silmis mõistmist ning kaastunnet. Samas ma ei plahvata ning oskan rasketest olukordadest ka edaspidi väärikalt pääseda. Ehk olen midagi juurde õppinud, juurde saanud ning see ei kao, vaid jääb minu oskuste hulka. • Mul on valik, kas mängida 3-4 tundi arvutimängu või lugeda koolis lugemiseks antud raamatut. Kui ma mängin arvutiga, siis paremal juhul on mul homme või paari nädala jooksul (sest hiljem see mäng ei ole enam populaarne) sõpradele võimalus öelda, et ma läbisin too päev paar "levelit". Kui ma loen raamatut, siis paneb õpetaja mulle järgmisel nädalal 5 või 4. Siis on tunnistusel üldiselt head hinded ning ma saan hiljem minna paremasse ülikooli ning tasuta õppida. Seda enam, et võib olla raamat käsitleb kangelase probleemset eluperioodi või probleemsituatsiooni ning sellega hakkama saamist ning tulevikus esineb mul võimalus samu (raamatu kangelaste) vigu mitte korrata ning ma olen edukas suhetes ja elus. • Mul on võimalus hetkel teha midagi sellist, millega pääsen klassi POPide hulka. Noh...teen midagi rõvedat, mis siis, et sõbrad seda ei poolda või ei hinda, aga POPid võtavad mind omaks. "Näe, olen ka matcho". Nojah. Käin paremal juhul nendega (POPidega) veel paar, kolm, viis aastat, aga pidevas tugevas konkurentsis ning alati kartes teiste tähelepanu kaotada... Samas loobuvad minust minu endised sõbrad, kellega muidu oleksin võinud elu lõpuni häid suhteid arendada. Ma ei oska eriti konfliktseid situatsioone lahendada, kuna alati lahendan neid teiste alandamise, narrimise ning ülbusega (nagu seda ikka POPid teevad), ei oska asjade saavutamiseks eriti midagi teha, kuna kõik oli mulle antud populaarsuse pärast... STOP... Võib-olla ma jään parem iseendaks. Jah, ei pälvi ma teistelt suurt tähelepanu, ei tunne mind kuigi paljud kooli- või klassikaaslased, aga mul on 5-6 või rohkem sõpra, keda ma austan ning kes aitavad mind alati, mis see neile ka ei maksaks... Ma tean, mida ma oskan ning mida ei oska, ma tean, kuidas eesmärkide nimel pingutada ning kuidas neid saavutada ma tean kindlalt ka tulevikus, mis on tühja populaarsuse ning asjatundja võimu vahe. • Olen sõpradega discol. Keegi pakub "kommi", ecstasyt või midagi taolist, et "õhtu oleks lahedam"... Jah, see õhtu võib küll olla lahe tänu sellele sünteetilisele asjale (võib ka loomulikult kohe jube halb olla, sest ei tea, kuidas organism sellele reageerib). Mõni teine päev sama lugu ja nii edasi, nii edasi, nii edasi... Teatud aja pärast hakkab asi mõju kaotama, siis vajan midagi kangemat... Iga pisiprobleemi pärast jooksen ma kraami järele... Kus ja kuidas ma lõpetan oma elu? Tõenäoliselt suren külmal talvel kuskil haisvas kuuris teiste aidsihaigete seas üledoosi tõttu. STOP... Ma parem kuulan enda ümber midagi sellist nagu "Oled mingi õige või? Kas sa kommi ei ole proovinudki?... Titt oled!..."Rääkige mida iganes, aga jään iseendaks. Tantsin meeletult kogu õhtu oma kallima ning teistega, lasen ennast lõdvaks. Tunnen, kui tore on olla vaba sellest kõigest. Ning ka mitme aasta pärast kuulen sõpradelt, et olen avameelne kompleksideta ja armas inimene, seltskonna hing ja lipulaev. • ... Need on küll hästi lihtsad näited, ilma sügava analüüsita, kuid tavaliselt mõjutab iga väike otsus paljusid asju meie tulevikus. Umbes nagu vette visatud väikesest kivikesest ulatuvad ringid kaugele sellest kohast, kuhu ta kukkus. Point on selles, et sa praegu vaataks olevikku lähtudes sellest, kuidas see mõjutab sinu tulevikku ning arvestades selle juures oma minevikuga. Kõik kolm tähtsat asja on seotud: Minevikule toetub Olevik, mille abil sa lood oma Tulevikku. Pani mõtlema küll. Ei olekski vist muidu seda postitust leidnudki, aga see oli just nüüdsama teemade tipus ja juhtusin peale ning lugesin läbi. Natuke vähe vaatamisi tundus küll olevat, arvestades seda et teema esimene postitus on tehtud 5a tagasi. Kes on foorumil