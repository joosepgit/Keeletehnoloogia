www.advent.ee	 Jeesus ajas Maarja Magdaleenast välja seitse kurja vaimu. Seitsmel korral palus Ta tema eest. Lõpuks ühel päeval avastas Maarja saladuse, et õigus tuleb usu kaudu. See oli kogemus, mis tulenes Temaga koos olemisest. Jeesus aitas Maarjal sellest aru saada. Mis on see saladus? See seisneb Jeesuse jalge ees istumises isegi siis, kui Jeesust pole linnas. Kas see on võimalik? Jah, on küll. Ja kui Maarja oli seda õppinud, muutusid tema enda palved tugevaks, kui ta otsis ühendust Isaga iga päev, kasvatades nii suhet Temaga. Ja asjad muutusid paremaks. Miks? Sest kui Jeesus tuleb sisse, aetakse patt välja. Pole mõtet püüda seda ise välja ajada; see ei tööta kunagi nii. See juhtub vaid siis, kui Jeesus tuleb sisse ning meie nõrkused on allutatud Tema võimsusele. See on põhjus, miks Jeesus aktsepteerib inimesi just sellisena nagu nad on. Ainult Tema suudab teha muutusi. Kui vaatame oma patte, muutume nende sarnaseks, kuid kui hoiame Kristusest kinni, muutume Tema sarnaseks. Maarja õppis, et parem kui keskendumine oma pattudele ja läbikukkumistele on keskendumine Jumala armastusele. Asjad muutusid Maarja jaoks Magdalas nii palju paremaks, et ta hakkas uuesti lootma, et läheb koju Betaaniasse. Äkki nad võtaksid ta nüüd vastu? Oleks tore näha taas Martat ja Laatsarust. Ta pakkis oma asjad ja seadis sammud Betaania suunas. Seal leidis aset kaunis taaskohtumine Marta ja Laatsarusega. Kuid linnarahvas oli sama. Mõned ütlesid: “Hea, et Maarja on tagasi!” Enamus aga ütles: “Olge Maarjaga ettevaatlikud!” Kuidas suutis Maarja lasta end kuulujuttudest mitte heidutada? Kuidas ta suutis taastada oma hingerahu? Jeesus oli õpetanud talle saladuse – ühendus Jumalaga toob iga päev talle võidu oma murede ja probleemide üle. Kuidas sai ta suhelda Jumalaga isegi siis, kui Jeesus polnud linnas? Samamoodi nagu meie täna. Sihipärase pühendumise, piibliõppimise ja palve kaudu, Jumalaga rääkides ja Teda kuulates ning lõpuks selle teistega jagamise kaudu.