www.bioneer.ee	 Tekkinud on tore ja tegus tuumikgrupp, kes kõike seda on eest vedanud. Analüüsisime senitehtut, tegime tulevikuplaane ja selle käigus leidsime, et kõige suurem vajadus on hetkel koolituse järele. Seni on täismahus EDE ( Ecovillage Design Education ) kursuse läbinud vaid paar inimest Eestist, kuna see kursus on küllaltki kallis. Et seda meie jaoks kättesaadavamaks teha, otsustasime kursuse Eestis korraldada ning õpetajad siia tuua. Sellele lisaks on meil rõõm teada anda, et saime riigieelarvelist toetust, mis võimaldab veelgi soodsama hinnaga kursuse korraldamist. Koolitus toimub tuleval sügisel, täpsemad ajad on kirjas taotlusvormis. See kursus on mõeldud osavõtjatele, kes tunnevad endas kutsumust asuda pärast koolituse läbimist Gaia Hariduse koolitajateks. Alates 2006. aastast on Gaia Haridust edukalt rakendatud viiel kontinendil ning enam kui 40. haridusprogrammis. Gaia Haridus sisaldab endas ökokogukondadest kokku kogutud parimaid teadmisi ja praktikaid toetamaks jätkusuutlikku eluviisi meie planeedil. Võtmesõnadeks on tasakaalustatud ja keskkonnateadlik areng, sujuv koostöö ning teadlike valikute tegemine. Gaia haridusprogramm on jagatud neljaks suureks valdkonnaks: maailmavaateline, majanduslik, ökoloogiline. Need valdkonnad jagunevad omakorda väiksemateks mooduliteks, mis kokku moodustavad tervikliku kogemustele baseeruva õpetuse. Praegune eluviis ei ole pikemas perspektiivis jätkusuutlik ning paljud inimesed Eestiski otsivad paremaid lahendusi elamaks suuremas kooskõlas loodusega. Eesti Ökokogukondade Ühenduse esindajad said Gaia haridusprogrammi algatajatelt loa seda haridusmudelit ka Eestis rakendada ning meie vajadustele ja oludele kohandada. Bioneeris varem ilmunud artikleid Gaia hariduse kohta saab lugeda siit ja siit .