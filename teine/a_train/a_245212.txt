www.advent.ee	 Jumala hinnalised raamatud on tõeliseks aardeks. Lugejad hindavad neid kõrgelt ja mõistavad, et neis raamatuis on palju enam kui vaid paber, tint ja kaunid kaaned. Kirjandusevangelistid, Jumala "valvurid", tõstavad oma hääle ja esitlevad iga päev neid "aardeid" tuhandetele otsivatele südametele. Kirjandusevangelist Andrew Johnson külastas üht lapseootel ema Barrabas, Uus-Lõuna-Walesis Austraalias. Raamatututvustuse käigus tuli naise ema tuppa. Ta oli raamatutest väga huvitatud ja soovitas miskipärast Andrewl minna ja ka tema abikaasat, Roni, külastada. Ron tervitas Andrewd väga soojalt ja kui nad vestlesid, tuli välja, et ta oli väga lahke südamega kristlik mees, kes armastas Piiblit ja vaimulikke teemasid. Kui ta nägi raamatuid "Perepiibel" ja "Tänane, homne ja sina", jutustas ta, et kui ta alles väike laps oli, kuulus ema perre üks hinnaline raamat. Talle oli alati meeldinud lugeda. Sellel põhjusel ja lisaks seepärast, et ta vanim poeg oli, anti see raamat talle, kui ta vanemaks sai. Ta hoidis seda raamatut hoolega. Kuid kuidagi läks see kaduma ning ta ei suutnud seda mitu aastat leida. Siis jutustas ta õhinas, kuidas oli alles ostnud selle kadumaläinud kalli raamatu uue eksemplari. Aastaid pärast raamatu kadumist oli ta külastanud üht teist pereliiget ja märganud raamatut nende riiulil. Kuna ta ei soovinud raamatust suurt tüli teha, neelas ta uhkuse alla ja uuris, kuidas võiks raamatust teise eksemplari saada. Ta leidis ühe sellise oma sõbra abiga. Nüüd näitas ta raamatut uhkusega Andrewle. Selle kõrgelthinnatud raamatu pealkiri oli "Kuninga tulemine". Millist vägevat mõju see raamat on avaldanud. Me ei tea neid kaugeleulatuvaid mõjusid, mida meie kirjandus põlvest põlve inimestele avaldab. Paljud päästetakse, kui nad kuulavad, kuidas evangeeliumiraamatud neile just õigel ajal ja õiges kohas kõnelevad. Meie raamatud valmistavad kahtlemata inimesi "Kuninga tulemiseks" ette. "Teie südame pidevaks koormaks peaks olema see, mida saaksite teha, et päästa inimesi, kelle eest Kristus suri" (Ellen G. White, "See päev Jumalaga", lk 218).