www.advent.ee	 Üks kirjandusevangelistide suurtest tasudest on Jumala tõde otsiva südame leidmine ning neid on palju. Need, kes on häälestunud selliste inimeste leidmisele, kes igatsevad oma ellu Jumalat, leiavad neid kergesti. Palu, et Jumal Sulle täna mõnda sellist näitaks. Joe Barnes, kirjastusjuhi abi, töötas ühe kirjandusevangelistiga ühes poes Barnwellis, Nebraskas, USAs. Nad palusid luba panna üles Piibli tellimise lett. Poe juhataja, üle seitsmekümne-aastane Dick, andis selleks loa. Kui nad oma letti püsti panid, uuris Dick neilt: "Kuidas tuleks inimest ristida?" Veidi üllatunult vastas Dick: "Noh, ma usun, et inimesi tuleks ristida nagu Jeesust ja Jeesust ristiti Jordani jõe vette kastmisega." Tundus, et see vastus rahuldas omanikku, vähemalt selleks hetkeks. Kui Joe kaks nädalat hiljem naasis, et leti karbist kaardid kokku koguda, küsis Dick uuesti kõva häälega, nii et kõik poes olnud kliendid kuulsid: "Kuidas tuleks inimest ristida?" Siis palus Joe Dickilt luba edasi tema kabinetti minna. Seal esitles ta Dickile vaikselt "Koduseid piiblilugemisi" ja "Perepiiblit". Presentatsiooni lõppedes ostis Dick "Kodused piiblilugemised" ja Joe andis talle "Perepiibli" tasuta lisana. Koos uurisid nad Piibliteemat, kuidas inimest ristida tuleks. Dicki huvi aina kasvas ja kasvas, nii et ta palus veel piiblitunde. Sellest siirast huvist teavitati kohalikku pastorit, kes hea meelega järje üle võttis ja Dickile edasisi piibliuurimisi pakkus. Dick otsis ilmselgelt Jumala Sõna valgust ja kui need kaks kirjandusevangelisti ta poodi astusid, tundis ta, et vastus, mida oli otsinud, oli nüüd käepärast. See külastus muutis Dicki elu täielikult ja nii juhtub kogu maailmas iga päev tuhandete inimestega, keda kirjandusevangelistid külastavad. Nad on oma kodus, kontoris, tehases, bussipeatuses, taksos või lennukis. Nad on igal pool ja igaüks justkui omaette appikarje. Nad on Meistri imeteod, mis ootavad, et võiksid sündida. Kas Jumal saab Sinu kaudu neid imetegusid teha? Jah, Ta saab! Anna end üleni Temale. Paku Talle kontrolli oma energia üle. Paku talle täielikku ligipääse Su talentidele ja Tema teeb Sinu läbi oma imetegusid, mis ületavad kõik Su unistused! Pea meeles, Jumala kutse annab inimesele võimalused! Täna palvetame, et Püha Vaim avaks meie silmad nägema meie ümber inimesi, kes igatsevad oma ellu Jumalat. Tutvustagem neid lahkelt Jeesusele, meie erilisele Sõbrale. Püha Vaim tahab meid selle juures aidata.