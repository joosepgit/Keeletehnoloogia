www.advent.ee	 Maria Liza Buguirani, endise nunna pöördumise lugu sai alguse 1968. aastal, kui ta läks Manilasse, et paluda vahendeid oma piirkonda kooli ehitamiseks. Manilas olles ning sõpradelt ja sugulastelt annetusi kogudes, võttis ta osa oma kiriku heategevusseltside tegevusest. Ühel sellisel ettevõtmisel tulekahjude ohvrite heaks kohtus ta grupi seitsmenda päeva adventistidest heategevustöölistega, kes sarnastes ettevõtetes töötasid. Mariale avaldasid adventistidest heategevustöötajad oma tegevusviisi ja meetoditega muljet. Hiljem tunnistas ta, et see, mis ta südant puudutas, oli töötajate siirus ja lahkus. Ta läks ühe grupi juurde ja esitas küsimusi. Selle lühikese kontakti ajal adventistidega tutvus ta pr Ruben Bontilaoga, kirjandusevangelisti naisega. Maria ja pr Bontilao unustasid end peagi elavalt vestlema. Lõpuks nõustus Maria osalema seitsmenda päeva adventistide koguduse teenistusel Singalongi koguduses, kuhu pr Bontilao kuulus. Maria ei avaldanud küll pr Bontilaole, et kavatses nendelt adventistidelt annetusi paluda. Hingamispäev jõudis kätte ja Maria leidis end esimest korda elus adventkirikust. Ta kuulas laule, piibliuurimist ja pastori jutlust. Tundus, et ta tähelepanelik meelelaad tulenes pigem viisakusest kui veendumusest. Ta ei tulnud selleks, et adventistiks hakata, vaid et oma kooliehitusprojekti jaoks annetusi paluda. Kui ta kooli ehitamiseks raha palus, reageerisid Singalongi koguduse liikmed väga heldekäeliselt. See tõstis adventiste Maria silmis veelgi. Sellele kirikukülastusele järgnesid teised, kuni ta lahkus Manilast, et pöörduda tagasi oma piirkonda Dumaguete linnas Negros Orientalil. Issand andis pr Bontilaole mõista, et ta võiks oma tutvust Maria Lizaga kirja teel säilitada. Ta kirjutas Mariale üsna tihti ja meenutas talle "Suurt võitlust", mille oli Mariale enne ta lahkumist kinkinud, ning et ta peaks seda lugema. Pr Bontilao saatis talle ka ajakirja "Ajamärgid", kirjutades, et ta naudiks selle lugemist ja sõpradega jagamist. Kogu selle aja palvetasid hr ja pr Bontilao, et Issand kuidagi Maria Liza südame avaks ja Maria huvituks tõesõnumist nendes ajakirjades ja raamatutes, mida nad talle saatsid. Loe Maria Liza kogemuse ülejäänud osa ning seda, kuidas ta avastas Jeesuse oma isikliku Päästjana, järgmiselt leheküljelt. Adventistist sõprade ja nende siira huvi tõttu tema hinge vastu muutus kogu ta elu. Palveta täna meie tugeva kirjandusevangelistide meeskonna pärast Filipiinides. Nende pühendumine on midagi, mida ihaldada.