www.advent.ee	 Iirimaa jumalapilkamise seadus” paneb usuvabaduse eest võitlejaid muretsema 05.06.2009 Ettepandud seadus, mis kriminaliseeriks religiooni kritiseerimise, võib minna vastuollu rahvusvaheliste sõnavabaduse standarditega ning viidata murettekitavale arengule, kus riik omandab kasvavat mõju usuküsimuste üle. Iiri Parlament on menetlemas eelnõud, mis muudaks religioonidevastase kriitika trahviga karistatavaks. Ülemaailmse adventkiriku usuvabaduse ja avalike suhete juhi pastor John Graz sõnul on sellised seadused Euroopas olulist tuge leidmas. Varem sel aastal avaldas Ühinenud Rahvaste Organisatsiooni Inimõiguste Nõukogu resolutsiooni religiooni kritiseerimist karistavate seaduste teemal. Olles küll loodud religioosseid gruppe kaitsma, võivad need anda tagasilöögi väljendusvabadusele, ütles Graz. Austus ja dialoog peaks olema viisideks, kuidas ümber käia usuliste küsimustega ning rahustada pingeid,” lisas ta. Möödunud nädalal kirjutas ajaleht Irish Times, et ka OSCE sõnul võib selline seadusemuudatus seada ohtu sõnavabaduse.