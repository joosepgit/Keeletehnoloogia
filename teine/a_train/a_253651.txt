www.advent.ee	 Oleme Issanda omand. Kristus on maksnud meie lunastamiseks hinna, mida pole võimalik välja arvutada. Ta tõi Enda elavaks ohvriks Jumalale. Ta kandis üleastuja patud, et Jumal saaks olla õiglane ja siiski mõista õigeks kahetseva, uskliku patuse. Kiusatusekõrbes võitis Ta kõik kiusatused söögiisu suhtes. Ta paastus nelikümmend päeva ja nelikümmend ööd; olles selliselt nõrguke, ründas Teda Saatan. Kristus vastas mitte oma sõnadega, sest sel juhul astunuks Saatan varmalt Temaga vaidlusse.  Saatan esitas Talle kiusava vihje: “Kui sa oled Jumala Poeg, siis ütle, et need kivid saaksid leibadeks!” Kuid Kristus ei võtnud “kui`d” vastu ning vaidluseks polnud pinnast. Oma inimolemuses andis Jeesus tõendi, et igas kiusatuses, millega Saatan langenud inimlapsi ründab, on neile abi Jumalas, juhul kui nad Tema väest kinni haaravad ja kuulekuses Temaga rahu teevad. Kogu taevas jälgis vaenlase tegutsemist Kristuse juures, kui Teda langenud inimkonna eest kiusati. Ja kogu taevas jälgib iga üksiku inimese jõupingutusi igas kiusatuses, millega inimesed kokku puutuvad. Juhul, kui nad kiusatusele vastupanu osutavad, juhul kui nad ei alistu üheski punktis, ei saa Saatan võita. Taevaraamatuisse on teie nime juurde kirja pandud, et sel päeval püüdis Saatan võrgutada ja petta ühte Minu poolt lunastatut, kuid kiusatu vaatas Minule, võitjale, ja Mina andsin talle oma inglid abiks, et vägev vaenlane tagasi lüüa. Mida vastavad aga need, kes on pööranud selja valgusele ja tundmisele ning elanud kergemeelset, ennastrahuldavat elu? Inimesele esitatud tõendite hulk, talle antud talentide hulk ja kõik see, mida ta Issandale on tagasi andnud, otsustab inimese igavese saatuse. Inimesed, kellel on olnud eesõigusi ja võimalusi ning küllaga valgust, leiavad end võrrelduna teistega, kellel on olnud vaimulikke eesõigusi vähe, kuid kes on pingutanud hoolsalt, kindlaksjäävalt jõudu, et igavesest elust kinni haarata. Issand tunneb “hõisates nendest rõõmu” [Sf 3:17]. – Käsikiri 49, 49, 1897.