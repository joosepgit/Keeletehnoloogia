www.advent.ee	 Võta kätte, mine Niinevesse, sinna suurde linna, ja jutlusta sellele, sest nende kurjus on tõusnud mu palge ette! Jn 1:2. Kui Niineve elanikud end Jumala ees alandasid ja Temalt tungivalt halastust palusid, kuulis Ta nende palveid. “Kui Jumal nägi nende tegusid, et nad pöördusid oma kurjalt teelt, siis Jumal kahetses kurja, mis ta oli lubanud neile teha, ega teinud seda.” Joona aga näitas, et ta ei hinnanud inimhingede väärtust selles armetus linnas. Ta hindas rohkem oma mainet; peaasi, et nad ei saaks teda valeprohvetiks nimetada.  Nähes, et Issand ilmutas kaastunnet ja säästis patuse linna, ei ühinenud Joona Jumalaga Tema halastus- plaanides. Ta ei pidanud silmas inimeste heakäekäiku. Teda ei kurvastanud see, et hukkuma peavad nii paljud inimesed, keda pole õpetatud tegema õigust. Kuulakem Joona kaebust: “Seepärast, Issand, võta nüüd ometi minust mu hing, sest mul on parem surra kui elada!” Aga Issand küsis: “Kas sul on õigus vihastada?” Siis Joona läks linnast välja ja asus ida poole linna; ta tegi enesele sinna lehtmajakese ja istus selle varjus, et näha, mis linnaga juhtub. Ja Issand Jumal käskis kiikajonipuul kasvada Joona kohale ja olla ta peale varjuks ning päästa ta tema vaevast. Ja Joona rõõmustas väga kiikajonipuu pärast.” Seejärel andis Issand Joonale õppetunni. “Järgmise päeva koites saatis Jumal ussi, kes näris kiikajonipuud, nõnda et see kuivas. Ja kui päike tõusis, saatis Jumal kõrvetava idatuule ja päike pistis Joonat pähe, nõnda et ta oli minestamas; siis ta palus enesele surma ja ütles: “Mul on parem surra kui elada!”  Siis ütles Issand: “Sina tahaksid armu anda kiikajonipuule, mille kallal sa ei ole näinud vaeva ja mida sa ei ole kasvatanud, mis ühe ööga sündis ja ühe ööga hukkus, aga mina ei peaks armu andma Niinevele, sellele suurele linnale, kus on enam kui kaksteist korda kümme tuhat inimeset, kes ei oska vahet teha oma parema ja vasaku käe vahel, ja kus on palju loomi!” Niineve loos on õppetund, mida peaksite väga hoolikalt uurima.  Te peate tundma oma kohustust kaasinimeste suhtes, kes on rikutud ja viibivad teadmatuses. Nad vajavad teie abi. – Käsikiri 164, 1897.