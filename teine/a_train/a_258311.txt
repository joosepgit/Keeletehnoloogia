www.advent.ee	 Kuna Jeesus elab igavesti, on tal alaline preestriamet. Just seepärast ta võibki täielikult päästa need, kes tulevad Jumala juurde tema läbi, sest ta elab aina selleks, et olla nende eest paluja. Selline ülempreester on meile kohane: ta on püha, veatu, laitmatu, patustest erinev ja ülistatud üle taevate.“ He. 7:24-26, NIV. Kas sa oled end kunagi tundnud üksikuna, abituna, sõpra vajavana? Sel juhul võid mõista olukorda, milles olid Jeesuse järgijad peale Jeesuse surma. Kuid nende ahastus oli siiski lühiajaline, kuna Jeesus tuli hauast välja ja veetis 40 rikkalikku päeva koos nendega. Hiljem neid õnnistades lahkus Jeesus nende juurest ja võeti üles taevasse. Ja nemad kummardasid teda ja pöördusid suure rõõmuga tagasi Jeruusalemma“ (Lk. 24:51, 52). Mille üle nad rõõmustasid? Sest Jeesus oli neile enne ristilöömist kinnitanud, et Ta tuleb tagasi (Jh. 14:1-3) ning Tema taevasseminekul kordasid kaks inglit seda tõotust (Ap. 1:9-11). Ta oli ka öelnud: Mina olen iga päev teie juures“ (Mt. 28:20). Kui sa oled üksi, abitu, kurvastuses või vajad sõpra, siis pea meeles, et need tõotused on ka sinu jaoks. Sellest päevast saadik, kui Jeesus taevasse tagasi läks, on Ta olnud koos oma rahvaga. Meie kaastundliku ülempreestrina täidab Ta "meie vajadused". Ta elab aina selleks, et meie eest paluda. Kogu Tema tulemise, elamise, suremise, ülestõusmise ja taevasseminemise eesmärk oli vahendada päästet haiget saanud inimestele.  Just seepärast ta võibki täielikult päästa need, kes tulevad Jumala juurde tema läbi.“ Meie eest kaastundliku eestpalvetajana ootab Ta pidevalt, et aidata meil patust üle saada, kui kiusatused meie teele tulevad. Kuigi Ta ei ole füüsilise silmaga nähtav, võime tunda Tema kohalolu vaimuliku silma läbi. Seesama Jeesus, kes tundis kaasa abielurikkumiselt tabatud naisele, kes andestas surevale röövlile ja, kes aitas nii paljudel vabaneda patuelust, on alati kohal, et meid ka täna aidata. Ta on meiega, kui seisame silmitsi eluraskuste ja rõõmudega, sest Ta on "meile kohane ülempreester". Niisiis, kui sa seisad tänase päeva ees, homse päeva ees ja isegi kahtsed eilset päeva, siis vaata Jeesusele, sest Tema on kaastundlik nõuandja, kes "elab selleks, et olla meie eest paluja" ja täita meie vajadusi. DRG