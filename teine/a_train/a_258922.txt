www.advent.ee	 Kuidas me ülistame Jumalat, meie Issanda Jeesuse Kristuse Isa, kes on õnnistanud meid oma õnnistusega taevas, sest me kuulume Kristusele. Ef 1:3, TLB. Meie pastor soovitas, et loeksime kogu Piibli läbi.Igaks nädalaks andis ta peatükid, mida lugeda ning valis nende peatükkide hulgast oma järgmise hingamispäeva jutluse teema. Ta soovitas meil kasutada juhisena Daily Walk´i. See annab iga päeva kohta peatükkide lühiülevaate ning pakub neist lõikudest saadavaid praktilisi rakendusvõimalusi. Üks nädalajagu, järjekorras juba 34, seejärel 35 ja 36 rääkis sellest, et Iisarel oli juubeldav, sest rahvas taipas pisut Jumala tõotust Kaananimaa kohta. Daily Walk pakkus välja mõtte: “Hea alapealkiri tänasele lugemisosale võiks olla “Kuidas saada õnnistatud parimaga Jumalalt”... Kui vaatate inimesi, kelle elu näib ülevoolavat Jumala õnnistusest, võib kiusata teid mõte, et neil on eriline võti Jumala varakambrite ligi pää- semiseks, mida teil ei ole. Pöörduge Uue Testamendi poole ja lugege Pauluse kirjast efeslastele, esimesed 14 salmi. Sealt leiate meeldetuletuse, kui rikkad teie olete Kristuses. Siis otsekui tähtajalise hoiusena oma arvelduskontolt loetlege üksikasjalikult üles vaimulik pärand, mida omate, aga praegu veel ei kasuta” (esmaspäevane lugemine, 20. veebr. 1995). Avasin Kirja efeslastele, 1. peatüki ning loetlesin üles oma vaimuliku pärandi, mida kirjeldatakse ühes väga pikas lauses salmides 3-14. 1) Jumal valis minu Kristuses. 2) Kristuse kaudu lapsendas Ta minu endale pojaks. 3) Kristuses tõotas ta teha mu pühaks ja laitmatuks. 4) Ta lunastas mind patuorjusest Kristuse kaudu. 5) Jeesuse veri andestas mu patud. 6) Jeesuse mulle andmisega jagas Jumal mulle heldekäeliselt Tema armu rikkusi. 7) Ühel päeval üsna pea ühendab Tema kõik taevas ja maa peal Kristuse ülemvalitsuse alla. 8) Olen valitud olema Jumala au ülistuseks– olema iseloomult nagu Jeesus. 9) Kuna ma usun Kristuse evangeeliumi, olen pitseeritud Püha Vaimu kaudu. 10) Kristuse Vaim on minu taevase pärandi tähtajalise hoiuse tagatis. (Ja teie võite leida neist salmidest veel rohkematki.) Tõepoolest on Jumal “meid õnnistanud oma õnnistusega taevas, sest me kuulume Kristusele!”