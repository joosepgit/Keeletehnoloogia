www.advent.ee	 Singapuris nägime sageli maotaltsutajaid istumas ristisjalu ja puhumas flööti, et taltsutada kobrat. Kui inimesed jäid vaatama, kerkis pinevus, sest mittemenetletud kobra hammustus on peaaegu kindlalt surmatoov. Kobra mürgile vastumürki tuleb koheselt manustada, et päästa inimese elu. Patt on nagu kobra surmav mürk. Kord patust nakatatuna, on inim- konnal ainult üks ravim. Ainus vastumürk patule on “usk Tema (Jeesuse) veresse”, mille Ta valas ristil. Võid mõelda, et rist – kuratlik piinamisvahend – on halb sõnum. Ent Kristuse rist on hea sõnum sulle ja mulle! Patus eksinud inimesed leiavad end päästetuna risti juures “usu kaudu Kristuse veresse”. Üks mu sõber väljendas seda nii: “Ainult Kristuse pisarate hõbe ja Tema vere kuld saab kinni maksta meie patud.” Kristuse veri andestab meile ja kauem ei pea me piinlema patusüü käes. Kuna patt on hukutav, voolas Jeesuse veri, et vabastada sellest meie elu ja kogu maailm. Mõtiskle süükoorma suurusest, mida Jeesus tundis lasuvat oma südamel ristil. Võta arvesse oma patud ja sinu pereliikmete omad ning triljonite kaasaegsete inimeste omad. Liiati kandis Jeesus kogu patukoormat alates Aadamast kuni maailma ajaloo lõpuni. Usk Jeesuse veresse andestab kõik need patud. Kuna meie patud põhjustasid Päästja surma, oled sa valmis ütlema: “Tunnen ära oma näpujäljed naeltel, mis kinnitasid Jeesuse risti külge”, kas jah? Sel juhul olgu sinugi südamepalve: