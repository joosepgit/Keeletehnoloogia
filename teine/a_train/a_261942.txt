www.advent.ee	 Ma tean, et kõigil, kes on Jumala riigis päästetud, on lahinguid Saatana vastu; ja ma tean, et tema kasutab iga vahendit, et teid enda poolele saada, sest teie kaudu saaks ta mõjutada meid ning nõrgestada meie julgust ja panna meile teie pärast muretsemise koorma. Kuid mul on hea meel iga saadud kirja üle, milles väl-jendate oma tundeid tungida otsusekindlalt edasi ja võidelda head usuvõitlust. Te ütlete, et armastate Jeesust ja kavatsete pü-hendada oma elu Tema teenimiseks. See on väga väärtuslik otsus! Mida enam te hoiate kristlikku rikkumatust, et teada saada ja mõista eluteed ja päästet enda jaoks, seda vähem kujunete te maailma järgi. Mida enam tunnete Jeesust, seda rohkem soovite teada saada ja seda enam tunnete, et ei tea igavestest asjadest midagi. Me tahame õiget, õpetatavat vaimu, mis on valmis õppi-ma Kristuse koolis alandlikkuse ja tasaduse õppetunde. Õppige minult,“ ütles taevane Õpetaja, sest mina olen tasane ja süda-melt alandlik ja te leiate hingamise oma hingedele, sest minu ike on hea ja minu koorem on kerge!“ (Mt 11:29, 30). Kui me püüame kanda ise oma koormaid ja kui me valmista-me ise oma kaela jaoks ikke, siis on see ike ränk ja koorem muu-tub raskeks. Me soovime Kristuse tasadust, siis ei ärrita meid väi-kesed asjad. Me võime olla innukad töös, kuid see pole kõik, mi-da meil vaja on. Me soovime tõelist kristlikku kaastunnet. Me soovime, et enese mina ja oma tahe oleksid sulandunud Kristuse tahtesse. Me soovime pilku, mis on suunatud üksnes Jumala au-hiilgusele. Me soovime olla jätkuvalt innukad ning töötada Juma-la auks ja auhiilguseks. Meie põhimõtete kindlust katsetatakse ja meie ustavuse jõud pannakse proovile. Ma soovin, et näeksite, nagu mina olen näi-nud Saatana kavalaid, agaraid ja visasid tegusid kiusamisel ja petmisel. Ta ei mineta hetkekski valvsust. Tal on vaba juurdepääs hingedele, kuna need ei ole olnud tähelepanelikud hoiatuste suh-tes, mille Jumal on neile andnud.  Nii paljud kutsuvad vaenlase end kiusama. Nad elavad nii muretult, et neist saab kerge saak. Nad jätavad hinge kindluse laialt avatuks ja kutsuvad teda sise-nema, nad asetavad end olukordadesse, kus neid püütakse lõksu. Me peame jääma just nendeks inimesteks, kelleks Jumal meid lõi, võttes vastu jumalikke valguskiiri õiguse Pojalt ja levitades neid kiiri moraalses pimeduses, mis maad katab. – Kiri nr 8a, 20. jaanuar 1879, Edson ja Emma Whiteile.