www.advent.ee	 Henry Drummond oli just lahkumas oma ajutisest kodust oti mägedes. Ta oli mõne päeva puhanud pärast pingelist evangeelsete koosolekute seeriat. Tema võõrustaja palus tal koos autojuhiga üksinda raudteejaama sõita. Nad selgitasid ka, miks: “Joomine on meie autojuhi täiesti põhja tirinud. Ta on õpetlane ja tõeline härrasmees, kuid täiesti abitult alkoholi küüsi langenud. Võib-olla saate teie teda aidata.” Drummond istus autosse. Juht käivitas mootori ning ei möödunud just palju aega, kui Drummond oli oma loomupärase rõõmsameelsusega võitnud mehe usalduse. Peagi tunnistas autojuht talle oma raskeimat nõrkust, pattu, mis teda ahistas ning mille vastu võideldes oli ta ikka ja jälle kaotajaks jäänud. “Mis siis kui mina oleksin kõige parem ratsanik, kes iial on ühtegi rakendit juhtinud, ükskõik kui tugevad ning metsikud ja taltsutamatud hobused ka poleks; mis siis kui just praegu oleks selline rakend kihutamas ümber selle mäe ning tormamas metsikult piki käänulist mägiteed ja sina istuksid kutsarina pukis ja tunneksid end täiesti võimetuna neid pööraseid loomi taltsutama?” küsis Drummond talt otsekoheselt, jätkates: “Ja mina pöörduksin su poole küsimusega: Mees, lase mina juhin, sest ma suudan neid kontrolli all hoida!” Mida sa vastaksid?” Autojuht, kes oli tark mees, tabas kohe ära, kuhu Drummond sihib ja küsis: “Oh, härra Drummond, kas just seda pakubki Jeesus inimesele, kes lamab lööduna maas? Kas ainus, mida Ta ootab, on see, et laseksin Temal juhtida?” “Just nii,” vastas Drummond. “Lase Kristusel valitseda oma elu üle. Tema teeb su oma üliinimliku jõuga piisavalt tugevaks.” Sellest tunnist alates algas selle siiani põrmus lamanud mehe jaoks uus elu, mida ta kõndis võidukalt Jeesuse väes. Hiljem sai temast otimaa parlamendi liige. Meie tänane tekst on ettekuulutus Jeesuse maapealsest tööst, kes “viib rõõmusõnumit alandlikele, parandab neid, kel murtud süda, kuulutab vabastust vangidele ja avab pimedate silmi.” Jeesus tuli vabastama kõiki neid, kes olid suletud patu pimedusesse. Ta päästab lahti süüorjuse, harjumuste, kahtluste ja südametunnistuse piinade poolt vangistatuid ning näitab neile “Jumala laste vabaduse au” (Ro 8:21). Kristus maksis meie pattude palga. Kui avame ukse, vabastab Ta meid, võtab kontrolli meie elu üle enda kätesse ja täidab meid lootuse ning uue valgusega. Kas ka sina koged täna seda?