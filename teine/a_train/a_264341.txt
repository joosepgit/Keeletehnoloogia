www.advent.ee	 Taevas on koht, kus tehakse tööd. Väsinud ja koormatud hingedele, kes on võidelnud head usuvõitlust, on see siiski imeline puhkus, sest muutudes surematuks, on nad saanud uue nooruse ja elujõu. Nad ei tarvitse enam võidelda patu ja Saatana vastu. Neile hoolsaile töötegijaile oleks lõputu laisklemine vastumeelne. See poleks neile taevas. CG 354 Jumal pani esimese inimpaari paradiisiaeda harima ja hoidma.” Nende töö polnud väsitav, vaid meeldiv ja kosutav. Jumal määras töö inimesele õnnistuseks, aktiviseerima tema meeli, tugevdama tema keha ja arendama tema võimeid. Vaimne ja füüsiline tegevus oli Aadama püha elu üks parimatest naudingutest. /.../ Need eksivad rängalt, kes peavad tööd needuseks, ehkki see on väsitav ja vaevane. Rikkad suhtuvad sageli halvustavalt töölistesse, kuid see on täiesti vastupidine sellele eesmärgile, mis oli Jumalal, kui ta inimese lõi. Mida võiks rikkaimgi omada, võrreldes sellega, mille sai Aadam Jumalalt? Ja siiski ei elanud Aadam jõudeelu. Jumal teab, mis tuleb inimesele õnneks ja miks andis ta Aadamale tegevuse. Vaid tööd tegevad mehed ja naised tunnevad elust tõelist rõõmu. PP 29 Taevas tehakse pidevalt tööd. Seal pole laisklejaid. Minu Isa tegutseb tänini,” ütles Kristus, ja mina tegutsen.” Me ei peaks mõtlema, et kui lõplik võit on saavutatud ja pääseme Kristuse poolt meile ettevalmistatud eluasemetesse, võiksime seal laiselda või olla tegevusetult. RH 17.5.1898 Jumala eesmärk on, et kõik teeksid tööd. Tööd rassiv veoloom on Jumala algsele eesmärgile lähemal kui laisk inimene. Jumal teeb pidevalt tööd. Seda teevad ka inglid, kes Jumala saadikutena aitavad ja teenivad inimlapsi. Kui keegi loodab, et tal lubatakse taevas laiselda, peab ta pettuma, sest taevas ei ole kohta laisklemisele ega jõudeelule. Kuid väsinuile ja koormatuile on Jumal tõotanud puhkust. Ustav sulane pääseb maistest töödest-tegemistest Issanda rõõmusse. CT 280