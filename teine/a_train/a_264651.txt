www.lapsemure.ee	 Vot mina ei oska kuidagi kirjandit kirjutada Äkki keegi oskab nõu anda kuidas kirjandit kirjutada ja kuidas tuleks ikka hea jutt kokku? Nimelt koolis mõtted ei taha ka kuidagi jooksma hakata. Ja siis kui mõtted tulevad ei oska seda paberile kuidagi kirjutada. sa mõttekaarte oled proovinud teha? Mul isiklikult kuidagi valmib pilt kirjandist valmis ja lihtsalt tuleb, aga õpetaja on soovitanud mõttekaarte teha. niih üldiselt kui sulle antakse kirjandi teema, siis selles on olemas tuumiksõnad ja need tuleb üles leida. Näiteks võtame kirjandi teemaks "Inimese valguse- ja varjupool", siis kirjutad välja nii palju sõnu, fraase v mõtteid ritta kui sellega seoses tuleb. Seejärel hakkad analüüsima, mis võib olla valguse ja mis varju pool. Valguse all võib mõista nii nähtavat kui ka siukest optimistliku ja helget poolt või siis valgust. Varjupool võib aga olla nähtamatu ja pime pool või inimese halvad iseloomujooned. Seega koostad sa siukse mõttekaardi või noh kuidas sul endal parem on. Kusjuures esialgu võivad need mõtted olla isgei absurdsed vms. Ära analüüsi vaid lihtsalt kirjuta. Kirjandi kirjutamine etappidena käib nii: 1. Eeltöö 2. Kava 3. Mustand 4. Töö mustandiga 5. Ümberkirjutamine Kava puhul võid silmas pidada, et iga lõik peaks sisaldama miskit väidet, millele sa lahendust püüad leida, et tekkiks vastus üldisele arutluse teemale (kirjandi pealkirjale). Kui sa alguses sissejuhatust ei oska kirjutada, siis võid selle pärast ka kirjutada. Kokkuvõte puhul pea silmas, et sul ei oleks seal uusi mõtteid ja tõesti võtad eelneva jutu kokku, nii et hõlmad endas kõiki arutletud teemasid. Tähtis on see, et sa oskaksid seoses pealkirjaga küsimusi esitada, millele arutluse teel vastuseni jõuda. Meile räägiti tunnis, et sissejuhatuses peavad olema ära kasutatud pealkirja sõnad. Kokkuvõte peab kattuma sisukorraga s.t ei tohi hakata rääkima millestki muust. Tegelikult mul endalgi on kirjandite kirjutamisega raskusi. Mõtteid ei tule, viimased laused on kuskilt välja pigistatud. Olen alati pärast kirjandi kirjutamist väsinud. Lühikirjandid on vilistada, aga pikemate jaoks pole mul kunagi piisavalt ideid. Eks ma proovin siis seda analüüsimise teed... Meil aga õpetaja tegelikult õieti ei seletagi kuidas kirjandit kirjutada, ja siis pärast hädaldab et enamustel on kirjandid 2-ed. Minagi ei oska õeti kirjandeid kirjutada 'no sa võid alguses lihtsalt no mõjutavad ka siuksed asjad nagu stiil, kirjavigad jne nt õieti = õigupoolest õigesti on see sõna, mida sina tahtsid kasutada. kirjandites palju ka võõrapärasust nt läbi vastuse v vastuse nöol vms igatahes nende asjade kohta raamatuid ka välja antud ja igasuguseid veaohtlike vorme jne et noh mu kirjandid ka kõige paremad pole ja netis kasutas "rääkides" üldse maitea mis keelt, seega hea soovitaja pole, aga siiski mõningaid ajsu on õnneks õpetaja meile rääkinud. minul on nii et kui kirjandit peab kodus tegema siis istun arvuti taha ja mõte jookseb nii et paremini ei saakski. tekivad sellised vägaväga pikad kirjandid ja huvitavad ja head kui aga koolis peame kirjandeid kirjutama siis ongi nii et kohe mitte midagi ei tule pähe. Teised hakkavad kõik kohe kirjandeid kirjutama- minul on aga pea tühi. Siis loen pinginaabri või siis mu taga istuva sõbranna kirjandi alguse läbi ja hakkangi kohe kirjutama. Kui kätte saame on minul alati viis ja nendel kelle alguse ma läbi loen mingi neli või kolm, kuigi mina kirjutasin 100% jama vähemalt oma arust Loe netis teiste jutte ja salme, annan siis paar vihjet [*] esiteks, mõtle jutu teema. (loomad,inimesed,autod jne) [*] teiseks, ära kunagi alusta juttu selliste lausetega: " Siis nägi ta mees,sest mehe käsi ulatus poolenisti välja aga ta jalad olid pori sees,kandis ta musta pikka mantlit,helesiniseid sokke ja tume punast mütsi." [*] Kolmandaks, parem oleks joonistada alguseks tegevuskoht, kus on maja, pood,kool või kellegi salakoht [*] Neljandaks, alusta juttu sissejuhatusega. Näiteks nii: "Ja siis langes see must käsi tema õlale ja ta ütles..." siis tahab igaüks teada mis must käsi see oli ja mis üldse edasi saab. [*] Viiendaks, Vahepeal oleks hea ka nii: " Ta lõpetas eksami ja tõusis püsti. Samal ajal sai ema kodus piparkoogid valmis." Lihtsalt räägi vahepeal teistest asjadest. Siis on põnevam. Ma olen küll hea juttude välja mõtleja. Ise käin neljandas. Loodan et said siit mõtteid! No ma nüüd pole küll eesti keele asjatundja, kuid ühes ma olen kindel - ta kasutas sõna "õieti" väga õigesti. Ei tea mis klassis sa käid, aga palju kasutatakse gümnaasiumis Martin Ehala "Kirjutamise kunst" õpikut. Minu arvates on see päris hea, tegemist pole sellise õigekirjateemaga, vaid tõesti et KUIDAS just kirjandit kirjutada. Lehekülgede kaupa on nippe alates teema valikust (kitsas vs lai, kuidas valida ja miks just see jne) kui valmis töö viimistlemiseni. Tõsiselt põhjalik, samas lihtne ja konkreetseid nõuandeid/näiteid pakkuv õpik. Soovitan. Kes on foorumil