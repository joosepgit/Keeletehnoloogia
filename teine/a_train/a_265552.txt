www.lapsemure.ee	 Tere, olen natuke mures ja segaduses. Olen 15, tüdruk ja ma pole kunagi ühegi inimesega käinud ega päriselt armunud olnud. Alati on mulle aga meeldinud tüdrukud, nad ajavad mind rohkem elevile kui poisid. Siiski ei anna ma täiesti alla ka poistes..kui inimene on meeldiv siis võib ju proovida suhet luua? Aga alles hiljuti olen hakkanud seda endale teadvustama. Ise tunnen, et probleemi sellega pole, inimesel on ju õigus proovida erinevaid võimalusi. Kuid kui see on jutuks tulnud kuidagi, on mulle öeldud: "See on kõigest faas nooruses..see läheb üle, sa oled hetero." (Ma pole otseselt kellegile öelnud, et olen bi aga no jutu sees olen maininud, et tüdrukutele ma ka ära ei ütleks ja siis saangi selle vastuse) Asja teeb hullemaks see, et mu vanem õde läbis sama faasi minust nooremana (Nüüd suhtleb ta meestega. Tollal ei pööranud ma sellele tähelepanu, nüüd aga tundub see endale ka populaarse faasina) ja ma tean juba, et kui ma tunnistaks, et olen bi või koguni isegi lesbi, ütleks mu vanemad:" Tema läbis sama faasi, tema ees ja sina teed järgi kohe. Kõigil noortel on nii, see on nii populaarne ju, ära lollita, sel pole midagi viga, et sa proovid aga see möödub." See on jube ja alandav, sest ainult mina ise tean ju mida ma tunnen. Kui ma oleks tahtnud õde ahvida, oleks ma kohe ju kõigile kuulutanud. Ma olen alati teadnud, et mulle meeldivad mõlemad, juba lasteaias. Kohutav oli olla 8-aastane, kellele meeldivad tüdrukud ja siis loota, et oled normaalne. Ma ei peagi ju rääkima sellest kellegile, aga on raske olla mina ise, kui ma tean, et mind arvustatakse..vahel tahaks ju arutada kellegiga sellel teemal. Mida te arvate? On see kõigest faas? Autor: Reedetu [ 26 Juul 2011, 15:12 ] Re: Kõigest faas? Sinu jutu järgi tundub, et see on rohkemat kui ainult faas. Kui see on faas, siis varsti see möödub ja kui ei ole, siis pead sellega leppima. Kujutan ette, et selline arvustamine on raske tunda. Mul on sõber, kes ei saa näiteks oma kodumaal öelda, et ta on gei ja ta ütles, et see on väga keeruline, sest ka tema tahaks ju lihtsalt õnnelik olla. Autor: noo kui sulle meeldivad mlemad siis sa oled bi ja ole õnnelik siis kuna sul kaks korda rohkem võimalusi saada Autor: Inimene leiab end läbi aja. Sa ei saa seda võtta kui faasi ega ka kui pöördumatut olukorda. Keegi ei keela sul eksperimenteerida: võid proovida, kuidas tunned end koos tüdrukuga ning teisel hetkel koos poisiga, sealjuures ei pea sa kummagagi suhtes olema, vaid võtma asja vabalt. Nii end avastades saad ehk teada, mida sa tegelikult ootad. Ka võid jääda bi-seksuaalsuse juurde, kui sind tõmbavad võrdselt nii mehed kui naised, kuid suhtesse astudes saab määravaks siiski hingeline ning erootiline tõmme. Edu!