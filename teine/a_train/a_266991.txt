www.advent.ee	 Ja nad kummardasid lohet, et ta metsalisele oli andnud selle võimu...” Ilm 13, 4 ... ja sel oli kaks sarve otsekui tallel, ja ta rääkis nagu lohe.” On paljusid, kes ütlevad end olevat Jumala lapsed, kuid keda mõjutab lohe vaim. Nad on enda arvates alandlikud ja alistuvad, kuid räägivad ja annavad välja seadusi Saatana vaimus. See talle sarnane võim on otseses ühenduses Saatanaga. Koos sõdivad nad nende vastu, kes peavad Jumala käske ja kellel on Jeesuse tunnistus. Saatan liitub protestantide ja rooma-katoliiklastega ning tegutseb koos nendega selle maailma kuningana. Ta juhib inimesi nii nagu oleksid nad tema riigi alamad, keda võib kohelda, valitseda ja juhtida just nii nagu ta soovib. Kui inimesed ei nõustu Jumala käskudest kõrvale kalduma, tuleb ilmsiks lohe vaim. Nad vangistatakse tema poolt, viiakse kohtu ette ja isegi surmatakse. Ja tema teeb, et kõik, nii pisukesed kui suured, nii rikkad kui vaesed, nii vabad kui orjad võtavad märgi oma parema käe peale või oma otsaesisele.” Ja temale anti meelevald anda metsalise kujule vaim, et ka metsalise kuju räägiks ja teeks, et need, kes iialgi ei kummarda metsalise kuju, ära tapetaks.” Nii võtab Saatan enesele Jumala õigused. Ülekohtune istub Jumala asemel, kuulutades end Jumalaks ning tegutseb nagu oleks ta Jumalast kõrgemgi. On selge vahe Jumala pitserit omavate ja nende vahel, kes kummardavad metsalist ja tema kuju. Valeõpetajad ei soovi kuulda Jumala sõna. Nad veeretavad komistuskive nendegi teele, kes sooviksid kuulda, ning kiusavad julmalt taga Jumala ustavaid sulaseid. Siiski ei pruugi Jumala rahvas karta. Saatan ei saa ületada seda piiri, mille Jumal on talle pannud. Issand on oma rahva kaitsja. Kui Tema teenreid kiusatakse taga tõe pärast, kandub solvang Jumalale endale. Kui on tehtud viimane otsus ja kõik on valinud, kelle poolel nad tahavad seista – Kristuse ja Tema käskude või suure loobuja poolel – tõuseb Jumal väes ja suleb igaveseks nende suu, kes on Teda pilganud. Kõik vastased saavad karistuse. Kirje 28, 1900