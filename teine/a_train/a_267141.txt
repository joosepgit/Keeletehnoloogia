www.advent.ee	 Siis olge nüüd pikameelsed, vennad, Issanda tulemiseni! Vaata, põllumees ootab maa kallist vilja ja on pikameelne seda oodates, kuni ta saab varajase ja hilise vihma.” Jak 5, 7 Suurelt osalt on majandusliidud tulevikus sellise ahastusaja põhjustajaks, millist ei ole nähtud selle maailma loomisest. Country Living 10 Kõigis meie suurlinnades koondavad igasugused liidud ja ühistud inimesi. Ühed valitsevad teiste üle ja nõuavad neilt suuri ohvreid. Need, kes keelduvad ühinemast nende liitudega, on surmaohus. Ms 145, 1902 Jumala rahval tuleb valmistuda tulevikusündmusteks, mis varsti pimestavalt ja jõuliselt meie üle veerevad. Moodustatakse tohutuid monopole. Inimesed liituvad ühistutega, mis veavad nad vaenlase leeri. Liitutakse, et koguda enda kätte teatud äritehingutega hangitud varad. Moodustatakse ühingud, ja need, kes keelduvad nendega liitumast, on märgistatud mehed. /.../ Need ühingud on üks lõpuaja märkidest. Inimesed kogunevad vihkudeks, mis on valmis põletamiseks. Nad võivad küll olla koguduse liikmed, kuid nendesse ühingutesse kuuludes ei saa nad kuidagi Jumala käske pidada, sest neisse kuulumine tähendab kümne käsu hülgamist. Armasta Issandat, oma Jumalat, kõigest oma südamest ja kõigest oma hingest ja kõigest oma väest ja kõigest oma meelest ja ligimest kui iseennast.” – kuidas võib sellest käsust kinni pidada, kuuludes ühingusse, mis riisub vaestelt neile seaduslikult kuuluvad eesõigused ja keelab neil osta ja müüa, kui nad ei täida teatud tingimusi? Country Living 10-12 Need, kes väidavad end olevat Jumala lapsed, ei või mitte mingil juhul liituda juba olemasolevate või uute ühingutega. Issand keelab selle. Kas tõesti need, kes uurivad prohvetikuulutusi, ei näe ega mõista, mis on meie ees? Country Living 10 Tähtsad küsimused nõuavad varsti otsustamist ja tahaksime peituda kaljupragudesse, et saaksime näha Jeesust ja et Tema annaks meile Püha Vaimu elustavat väge! Meil ei ole aega raisata, mitte hetkegi! CW 113