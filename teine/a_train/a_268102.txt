www.advent.ee	 Jumalal on maa peal kogudus, valitud rahvas, kes peab Tema käske. Ta ei juhi üht siin ja teist seal, vaid tervet kogudust. Ei ole mingit põhjust karta või kahelda, et töö ei edene. Meie töid juhib Jumal ja Tema paneb asjad paika. Kui töötegijate või nende juhendajate juures on tarvis midagi parandada, kõrvaldab Tema iga vea ja puuduse. Lootkem sellele, et Jumal viib laega, mille reisijad on Tema lapsed, turvaliselt sadamasse. Reisides aastaid tagasi ühel laeval Portlandist, Mainist, Bostonisse, puhkes hirmus torm. Võimsad lained heitsid laeva siia-sinna. Küünlajalad paiskusid ümber, reisikohvrid veeresid ühest kajuti nurgast teise nagu pallid. Reisijad olid hirmul ja paljud karjusid, oodates õuduses surma. Mõne aja möödudes tuli tüürimees tekile. Kapten seisis tüürimehe kõrval, kui too tüürirattast kinni hoidis, ja lausus tõsiselt, et tüürimehe valitud kurss on ilmselt liiga ohtlik. "Soovid sa siis meeldamini ise laeva juhtida?" küsis tüürimees. Kapten keelus, sest teadis end olevat liiga kogenematu selleks. Ka mõned reisijad muutusid rahutuks, kartes et tüürimees juhib laeva karidele. Neiltki küsis tüürimees: "Kas soovite teie rooliratta üle võtta?" Reisijad teadsid siiski, et neist ei ole laeva juhtijat. Kui kardad, et töö on ohus, palveta: "Issand, haara sina kinni meie laeva tüürist!! Juhi meie reis ohtudest mööda ja vii meid turvaliselt kohale." Kas meil pole põhjust uskuda, et Issand viib meid võidukalt eesmärgile? /.../ Sinu piiratud meel pole suuteline aru saama Kaitsja kõikidest tegudest. Luba Jumalal hoolitseda oma töö eest. FLB 282