www.advent.ee	 Meie ees oleval katsumuste ajal saavad Jumala kaitsemärgi need, kes on tähele pannud Tema kannatuste sõna. /.../ Pilvesammas, mis hirmutab Jumala käsust üleastujaid, on valgus, arm ja pääste neile, kes on pidanud Tema käske. Käsivars, mis kangekaelseid lööb, on võimeline päästma kuulekaid. Iga ustav võetakse kaitse alla. /.../ Teie, kellele on selgeks saanud Jumala Sõna tõed, milline on teie osa selle maailma-ajaloo lõpusündmustes? /.../ Kas märkate seda suurt valmistustööd, mis toimub taevas ja maal? Ärgu olgu teie saatus ebakindlal alusel. Kerkigu otsekohe südamest ja värisevatelt huultelt küsimus: “Kes võib seisma jääda?” Kas olete neil prooviaja viimastel väärtuslikel hetkedel kindlustanud oma iseloomu parima vaimuliku toiduga? Kas olete puhastanud oma südame kõigest üleliigsest? Kas olete järginud valgust? Kas vastavad teod teie usutunnistusele? Kas teid vormib Jumala armu pehmendav, taltsutav vägi? /.../ Kas lasete oma valgusel paista, et see valgustaks pattudest nõrkenud rahvaid? Kas tajute, et teil tuleb kaitsta Jumala käske nende ees, kes neid tallavad? On võimalik olla näiliselt ja väliselt usklik. Kuid see osutub ebapiisavaks ja läheb maksma igavese elu. On võimalik järgida mõningaid Piibli käske ja mõjuda kristlasena, kuid siiski kaduma minna kristlikule iseloomule oluliste omaduste puudumise tõttu. Arm ootab veel. Lunastaja palub veel meie eest. Tehkem põhjalikku tööd igaviku jaoks. 3 Ta 7, 8 Suur ahastuseaeg on päris meie ees. Selle katsumustes ja kiusatustes püsimine ning selles oma kohustuste täitmine eeldab kõigutamatut usku. Me võime saavutada aulise võidu; ükski valvav, palvetav ja uskuv hing ei satu vaenlase püünisesse. 3 Ta 7