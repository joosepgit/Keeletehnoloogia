www.advent.ee	 Juhata noor inimene Peetruse redeli juurde. Aseta tema jalad kaheksast astmest alumisele, mitte ülemisele. Tiivusta teda seejärel üles ronima. Redel on Kristus. /.../ See on asetatud kindlalt Tema inimolemuse läbi maapinnale ja ülemine aste ulatub Jumala aujärjele. Kristusele vaadates me pääseme, ronides ühelt astmelt teisele. Temast kinni hoides tõuseme samm-sammult Kristuse tasemeni. Tema on meie tarkus ja õigus, pühitsus ja lunastus. Usk, abivalmidus, arukus, enesevalitsemine, kannatlikkus, jumalikkus, vennaarmastus ja üleüldine armastus on selle redeli pulgad. Kõik need omadused kuuluvad kristlase iseloomu juurde. Ja “kui te seda teete, siis te ei komista iialgi. Sest nõnda avaneb teile rohkel mõõdul sissepääs meie Issanda ja Õnnistegija Jeesuse Kristuse igavesse kuningriiki.” 6 T 147 Ära luba suurel töökoormusel, mida pead oma elus kandma, enda üle võimust võtta. Sa ei pea kõike korraga tegema. Kohanda oma olemuse jõud igasse päeva, kasuti igat väärtuslikku võimalust, pea kalliks abi, mida Jumal sulle annab ja tõuse eduredelil sammhaaval. Pea meeles, et sa elad korraga vaid ühe päeva. Jumal on andnud sulle päevad ükshaaval ja taeva raamatud näitavad, kuidas oled hinnanud oma eesõigusi ja võimalusi. Edene igal Jumalalt saadud päeval nii, et kuuleksid kord Meistri sõnu: “See on hea, sina hea ja ustav sulane.” SN 38