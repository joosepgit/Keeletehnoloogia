www.bioneer.ee	 On olemas kohti, kus sa võid rahumeeli väita, et oled hoidnud peos pöialpoissi. Ja keegi ei kahtlegi sinu vaimses tervises. Kabli linnujaamas hoitakse lindude rände ajal pöialpoisse iga päev peos. Ja mitte ainult pöialpoisse, vaid ka kõiki teisi linde, kes püünistesse satuvad. Hoolimata tibutavast vihmast koguneb huviliste seltskond kella seitsmeks Tartu Keskkonnahariduskeskuse ette. Kogunemise põhjuseks on järjekordne keskkonnabussi reis, millel osalevad ka Bioneeri toimetuse liikmed. On 20. oktoober ja seekordseks sihtpunktiks Kabli Linnujaam.