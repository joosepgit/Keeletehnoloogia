www.advent.ee	 Paulus tundis, et Issanda nõudmistele tuleb kuuletuda ja Tema kohtuotsuseid vältida. Sarnaselt Paulusele peame tegema kõik võimaliku, et saavutada elukroon, mis annab igale võidule igavese au. Me ei tohi olla rahul kasutut elu elades. Mis on alandlikkus? Patu ja väärtusetuse tajumine, mis viib meeleparandusele. Aga enne kui tunneme vajadust ravi järele, peame olema veendunud haiguse pahaloomulisuses. Need, kes ei mõista patu patusust, ei suuda hinnata lunastuse väärtust ja vaja-dust kõigist pattudest puhastamise järele. Patune mõõdab ennast iseenda ja nende järgi, kes on temasarnased patused. Ta ei vaata Kristuse puhtusele ja pühadusele. Aga kui Jumala käsk toob sü-damesse veendumuse, ütleb ta koos Paulusega: „Mina elasin ku-nagi Seaduseta, ent kui käsk tuli, siis virgus patt ellu, mina aga surin“ (Rm 7:9–10). Jumal lõi inimese auhiilguses. Ta ei taha ega suuda taluda patu olemasolu oma võimupiirkonnas. Kui koguduses on neid, kes tahtlikult Jumala vastu patustavad, tuleb kasutusele võtta kõik võimalikud abinõud, et tuua nad meeleparandusele. Kui seda ei tehta, siis saab Jumala nimi häbistatud. Ta on liiga puhas, et salli-da mingisugustki ülekohut. … Tänapäeva kogudused peavad Aadama pattu tühiseks veaks, mis tuleks otsekohe andestada ja unustada. Kuid Jumala standar-did on kõrged ja Tema Sõna muutmatu ning kõik omakasupüüd-likud, ahned kombed on Tema silmis jälestusväärsed. Usklike süda peab saama puhastatud, pühitsetud, parandatud, õilistatud. …