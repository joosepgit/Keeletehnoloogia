www.naisteleht.ee	 Kuidas kasutada? Massaaž. Lisa 4–6 tilka eeterlikku õli 15 ml baasõlisse, näiteks oliiviõlisse, ja masseeri erinevate vaevuste korral keha eri piirkondi. Vann. Emulgeeri 4–6 tilka õli piimas, koores, mees või baasõlis ja võta üld- või jalavanni. Dušš. Lase 1–3 tilka niiskele pesusvammile ja pese end sellega. Inhalatsioon. Pane 1–2 tilka kuuma vette ja hinga sisse. Kompress ja mähised. Pane 2–4 tilka umbes kahte liitrisse kuuma või külma vette ja aseta haigele kohale. Allergilised ja tundliku nahaga inimesed peaksid enne õli kasutamist seda enda peal testima: pane 1 tilk eeterlikku õli poolde teelusikasse baasõlisse või kreemi, määri natuke rinnakule või kõrva taha ja oota 12 tundi. Kui mingeid allergilisi reaktsioone (nahalööve või hingamisraskused) ei teki, võid õli julgelt kasutada. Ära kasuta eeterlikku õli seespidiselt ja väldi selle sattumist silma ja limaskestadele. Kui nõnda juhtub, loputa õli kohe veega maha, sest see võib tekitada nahaärritust.