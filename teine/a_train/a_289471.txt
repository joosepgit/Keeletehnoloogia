www.advent.ee	 Ülemaailmse adventkiriku endine president Neal C. Wilson suri 14. detsembril 2010 90-aastasena. Praeguse presidendi isa teenis presidendina aastatel 1979 kuni 1990. Koguduse juhina edendas Wilson adventkoguduse missiooni endises Nõukogude Liidus, aidates taotleda luba sealse adventseminari ning administratiivkeskuse avamiseks Moskva lähistele aastal 1987. Tema juhtimise ajal võeti vastu koguduse põhitõdede dokument, rajati Adventist World Radio. Oma tööperioodi jooksul külastas Wilson 170 riiki, kus kirik omas tervise-, haridus-, evangelismi ja kirjastamisasutusi. "Ma pean teda üheks väljapaistvaimaks juhiks meie kiriku ajaloos," ütles ajakirja Adventist Review endine peatoimetaja Bill Johnsson. Peale pensionile jäämist 1990. aastal jätkas ta pastorina Californias ning tegutses ka Euro-Aasia Divisjoni nõunikuna. Johnnsoni sõnul küsis ka USA valitsus temalt korduvalt nõu Lähis-Ida piirkonnaga seotud olukordade osas, tulenevalt tema 15 aasta pikkusest töökogemusest Egiptuses. "Temast oleks võinud saada riigimees või diplomaat, kuid ta otsustas anda oma talendid koguduse teenistusse ja meie oleme kogenud selle valiku õnnistusi," ütles Johnsson. Ülemaailmse adventkiriku praegune president Ted N. C. Wilson kandis koos oma õe Shirley ja abikaasa Nancyga hoolt pastor Wilsoni eest tema viimastel päevadel. Perekond pidas matusetalituse detsembri keskel.