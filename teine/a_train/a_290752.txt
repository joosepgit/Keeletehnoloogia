www.advent.ee	 Seitsmenda Päeva Adventkogudus rajas uue büroo, et teenida paremini inimesi, kellel on HIV/AIDS. Koguduse juhid hääletasid 27.septembril otsuse poolt, rajada allasutus, mis pakuks "suuniseid ja abimaterjale", koguduse tööks HIV epideemiaga. "See algatus suunab koguduse jõud laiahaardelisse teenistusse," sõnasid kiriku juhtorgani liikmed, kes kohtusid 25-27. oktoobril 2001, Ameerika Ühendriikides, Silver Springis, Marylandi osariigigs. Uus büroo rajatakse Aafrikasse, mandrile, kus elab umbes 25 miljonit inimest neist 36 miljonist, kellel on praegu HI-viirus. Uue asutuse rajamiseks teevad koostööd järgmised organisatsioonid: Adventkoguduse arengu- ja katastroofiabi organisatsioon (ADRA), Loma Linda ülikool, Adventkoguduse Terviseteaduse keskus, Aafrika koguduse juhtkond ja ülemaailmse koguduse Peakonverents. Loodav büroo koordineerib ja toetab koguduse tööd HIV-haigete juures, olgu töötegijaks kohalik kogudus, rahvusvaheline abiorganisatsioon või mõni haridsasutus. "See haigus mõjutab paljusid inimesi meie keskel ja meie naabruses - eluea pikkus on vähenenud ja paljud lapsed on jäänud orvuks." ütles dr. Allan Handysides, kes on Adventkoguduse tervishoiuteenistuse juht. "Kuulsime, et 11. septembri terrorirünnakutes hukkus umbes 6000 inimest," ütles Handysides, kes kaitses HIV/AIDSi büroo loomise ettepanekut. "See sündmus mõjutas meid kõiki, kuna tegu oli halastamatu ja julma rünnakuga." "Kuid siiski on see arv oma suuruselt enam-vähem võrdne inimeste hulgaga (5500), kes surevad igal päeval Aafrikas AIDSi." "See ettepanek esindab laiaulatusliku töö algust - haridus, eeltöö, praktiline abi ohvritele ja leskede ja orbude abistamine," ütles Handysides. "Kuid siiski ei saa me teha kõike, ning seetõttu tuleb meil olla valiv. Me peame kasutama oma piiratud ressursse efektiivselt." "See ettepanek on mõeldud osaliselt ka näitamaks, et ühenduses peitub jõud. Me saame üheskoos teha ära palju suurema töö. Me saame näidata Jeesuse armastust koos organisatsioonide ja kirikutega, kes sel rindel juba töötavad." Handysides meenutas ka koguduse juhtkonnale, et "adventkoguduski ei ole sellest nuhtlusest vaba." "Ühiskonnas, kus veerand elanikest on nakatunud, on ka sinu nakatumise risk tunduvalt suurem, kui ühiskonnas, kus on HI-viiruse kandjaid vähem, kui 1% inimestest," ütles ta. Ka Peter Landless, kes töötas varem Lõuna-Aafrikas pastorina ja on praegu tervishoiuosakonna asedirektor ütles, et see on koguduse töö. "Minu koguduses Johannesburgis tulid inimesed ja palusid teha eestpalveid HI-positiivsete laste eest ja me ristisime HI-viiruse kandjaid." Handysides rääkis ka töö alustamise raskustest, mis valitsevad ka koguduse sees. "Me peame olema avatud ja vaatama silma tegelikkusele," ütles ta, viidates mõnele piirkonnale, kus on suured erimeelsused teemal, kas kodoomi kasutamine peaks olema osaks HIV-alases harimises. "Me ei ütle, et kondoomid on selle probleemi lahendus. Nad ei ole seda," ütles Handysides rahvusvahelisle grupile. Me tahame rääkida elu suundadest, mitte kondoomidest. Kuid kohtades, kus meie suunised ei kanna vilja on kondoom ainsaks tõsiselt võetvaks abivahendiks." Handysides kasutas ka hiljutisi uurimusi, mis tegelesid adventistide seksuaalse aktiivsusega erinevates maailma regioonides. Need tulemused on ka "ilmaliku ühiskonna peegelduseks." Jeesuse tervendamistöö eeskuju siin maa peal on see, mis sunnib kogudust sellist sammu ette võtma ja vastama HIV/AIDS-i haiguselt. Luka Daniel, kes on Aafrika-India ookeani divisjoni juht toeatas ettepanekut. "See plaan on tegelikult juba hilinenud. Ma tahan seda algatust toetada ja tänada tervishoiuosakonda nende töö eest." "Neile, kes ei ela Aafrikas on päris lihtne tunda, et neid ei puuduta need kohutavad kannatused, mida HIV/AIDS põhjustab. Kuid inimesed surevad. Kui sa elad ja töötad aga selles piirkonnas, siis on see asi, mille pärast sa palvetad iga päev." ütles Pardon Mwansa, Ida-Aafrika Adventkoguduse president. Mwansa julgustas kogudust ka keskenduma eelkõige AIDS-i haigete praktilisele aitamisele.