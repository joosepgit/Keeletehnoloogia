www.advent.ee	 Peshawari põgenikekomissar ütles Adventkoguduse arengu ja katstroofi organisatsiooni (ADRA) esindajatele, et suurim puudus on telkidest ja veest, kui inimesed põgenevad jätkuvalt Afganistanis toimuva relvakonflikti eest. Juba kaks ja pool miljonit afgaani on saabunud Peshawari linna lähistele. (Peshawar asub Afganistani piiri vahetus läheduses.) Konflikti jätkudes on oodata põgenikearvu suurt kasvu. Kohalikud võimud oletavad veel umbes saja põgenikelaagri püstitamist. "Me teeme koostööd kohalike võimudega vastamaks sellele õudusele," sõnas Frank Teeuwen, ADRA katastroofivalmiduse osakonna juht. Neli aastat kestnud põuad on viinud 7,5 miljonit afgaani näljasurma lähedale. Keskmine kalorisisaldus toidus on maailma madalaim. Oletatakse, et 25% Afganistani lastest ei näe oma viiendat sünnipäeva. "Valmisolek on kõige olulisem katastroofide puhul," ütles Mario Ochoa, üks ADRA juhtidest. Tadzhikistan on mägine kesk-Aasia riik. Viimase 50 aasta suurim põud viis riigi elanikud äljasurma äärele. Talvel langeb mägedes õhutemperatuur kohati 45 kraadi alla nulli ja paks lumi sulgeb mägiteed sageli viieks kuuks aastas. ADRA on loonud ka "9-11 fondi", toetamaks neid, keda puudutas lähedalt 11. septembri terrorirünnakud USA vastu.