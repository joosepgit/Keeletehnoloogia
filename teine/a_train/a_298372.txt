www.naisteleht.ee	 Dokumendid! Juhi juhendaja tunnistuse taotlejal tuleb esitada liiklusregistri büroole avaldus, pass või muu isikut ja elamisluba tõendav dokument, juhiluba, kehtiv mootorsõidukijuhi tervisetõend (juhul kui liiklusregistri andmebaasis puuduvad andmed kehtiva tervisetõendi kohta) ning kaks identset värvifotot (millel isik on vanusele vastav, otsevaates ja peakatteta) suurusega 35 x 45 mm. Liiklusregistri bürool on õigus väljastada fotota juhendaja tunnistus tingimusel, et juhendaja tunnistuse esiküljele kantakse märge «Kehtib koos juhiloaga». Tingimused juhendajale Juhendajal peab olema vastava kategooria mootorsõiduki juhiluba vähemalt viis aastat. Juhendajat ei ole karistatud viimase viie aasta jooksul mootorsõiduki joobes juhtimise eest ega viimase kolme aasta jooksul liiklusalaste õigusaktide nõuete sellise rikkumise eest, mille eest on ette nähtud mootorsõiduki juhtimise õiguse äravõtmine. Liiklusregistri büroo tunnistab juhendaja tunnistuse kehtetuks, kui selle andmise (omamise) alus on ära langenud, tunnistus on alusetult antud, tunnistus või selles sisalduv kanne või andmed on võltsitud. Tunnistus kehtib üks aasta.