www.advent.ee	 Seitsmenda Päeva Adventkirik moodustab Kuubal elujõulise kogukonna, mille liikmed omavad “tahtlikkust jagada oma usku,” ütles pastor Jan Paulsen oma külaskäigul Kuubasse eelmisel kuul. “Ma olen saanud tõelist julgustust nendest Kuuba kirikute külastamistest, nähes, et siinsed kristlased on tõeliselt elavad,” ütles Paulsen, lisades, et Kuuba jaoks on koitnud “uus päev”. Viie-päevase külastuse jooksul kohtus Paulsen kohalike adventkiriku juhtide ning liikmetega ja kõneles erinevatel kirikuüritustel üle terve maa. Ta kohtus ka riigijuhtidega Havanas, kaasa arvatud Caridad Diegoga, usuasjade ministriga. Sellel kohtumisel mainis Paulsen ära ka oma viimast külastust Adventkiriku seminari Kuubal, mille ehitasid Maranatha Volunteers International. Ta tõi esile seminari raamatukogu väikest valikut, põhjendades seda raamatute riiki toomise takistustega. “Ma rääkisin Diegole, et minu meelest on mõistetamatu, kuidas pastoreid saab tänapäeva modernses ühiskonnas ilma korraliku raamatukoguta harida,” ütles Paulsen hiljem. “Raamatukogus on ruumi küllaga, kuid mitte raamatuid. See on tõeliseks väljakutseks seminarile.” Terve oma külastuse käigus pöördus Paulsen koguduseliikmete poole julgustavate üleskutsetega ning osales ka ristimisel Escalera de Jarucol ning Cacocumi kiriku pühitsemisel. Ta ütles, et oli meeldivalt liigutatud nähes Kuuba kirikut nii jõudsalt kasvamas. Adventkirik omab Kuubal hetkel umbes 30 000 liiget ning kasvab jätkuvalt.