www.advent.ee	 Ühendriikide abieluseminarid otsivad võimalusi lahutuste vähendamiseks 12.02.2002 Seitsmenda Päeva Adventkirik Põhja-Ameerikas käivitab abieluteemaliste seminaride seeria nii Ameerika Ühendriikides kui ka Kanadas. Ühe kirikujuhi sõnul on seminarid vastulöögiks “piibellike pereväärtuste kadumisele tänapäeva postmodernistlikus ühiskonnas.” Oliver näitas statistika põhjal, et 2000 aastal oli lahutuste hulk 8,4 % suurem, kui aastal 1960. “40-50% täna sõlmitud abieludest lõpeb lahutusega – see on vastuvõetamatu,” ütles Oliver. “Usklikena peame midagi ette võtma, et neid arve muuta.” Abielu seminar “Alates tänasest päevast” õpetab paaridele ära tundma ohumärke oma abielus, suurendama ühist rõõmu, sõprust ja intiimsust ning jagab oskusi, kuidas toime tulla kriisisituatsioonides. Oliveri sõnul suurendatakse nüüd nende seminaridega haaret, pidades neid erinevates Ühendriikide ka Kanada linnades. “Lisaks igaaastasele “Alates tänasest päevast” konverentsile, tahame pidada seminari vähemalt iga uniooni ühes linnas. Seda siis Põhja-Ameerika Divisjonis,” ütles Oliver. “Külastades erinevaid unioone, soovime teha see seminar kättesaadavaks kõigile neile, kes sellist tuge vajavad.” 26. jaanuaril toimus esimene seminar Houstonis, Texases, kus osales 50 paari Arkansasest, Kentuckyst, Louisianast, Oklahomast ning Texasest.