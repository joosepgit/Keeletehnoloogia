www.bioneer.ee	 Keskkonnaameti peadirektori asetäitja keskkonnakorralduse alal Taimar Ala sõnul võimaldab uue e-teenuse avamine andmete kiiremat liikumist andmebaasi. „Siiani said puurijad esitada rajatud puurkaevude ja -aukude andmeid Keskkonnaametile vaid paberkandjal ja Keskkonnaamet kandis esitatud andmed puurkaevude ja- aukude andmebaasi, mistõttu esitatud andmete jõudmine keskkonnaregistrisse oli ajakulukas,“ lisas Ala. Andmete esitamiseks e-Keskkonnaaameti kaudu on vajalik sõlmida E-Keskkonnaameti e-teenuste kasutamise leping. Keskkonnaamet vaatab esitatud andmed üle 10 tööpäeva jooksul ning nõuetekohaselt esitatud andmed kantakse automaatselt keskkonnaregistrisse. Keskkonnateenuste portaal on Keskkonnaameti kliendiportaal, mille kaudu saavad kliendid kasutada Keskkonnaameti pakutavaid elektroonilisi teenuseid. Esimese teenusena avati võimalus deklareerida keskkonnatasu.