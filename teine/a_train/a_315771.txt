www.naisteleht.ee	 Sugaring on Marika sõnul mugav ja tõhus veel seetõttu, et ühte piirkonda võib nahka marrastamata töödelda mitu korda. Hea on seegi, et karvaeemaldusele ei järgne tüütut puhastamist ning õlidega sissemäärimist, vaid piisab veega pesemisest. Kuna natuke suhkrut nahal ei kahjusta kedagi, sobib sugaring igaühele, kaasa arvatud allergikutele. «Karvu ei saa eemaldada vaid piirkondades, kus on nahaärritus, allergia või põletik. Tulemus ei pruugi kõige parem olla ka siis, kui karv on väga lühike ja karm,» hoiatab Marika kahe ainsa miinuse eest. Kahemillimeetrisest karvast saab suhkrupasta vaevata jagu, jättes naha puhtaks suisa kaheks nädalaks, ütleb ta. «Mida rohkem protseduuri teha lasta, seda aeglasemaks ja nõrgemaks karvakasv muutub ning karvaeemaldus võtab järjest vähem aega,» kiidab ta. Kertu Sikk Katsed köögis ja vannitoas: teeme ise suhkrupastat Sugaring oli tuntud juba Muinas-Egiptuses. Nutikad egiptlased, kel polnud kasutada tänapäevaseid peeneid depileerijaid, muutsid oma naha karvavabaks hoopis suhkruga. Proovisime seda iidset meetodit meiegi. Nahk jäi suhkrutöötluse järel puhas ja siidine ning erinevalt raseerimisest või vahaprotseduuridest ei vajanud ka rahustavaid kreeme. Tegu on imeasjaga! Keetsin siirupit,mis jahtudes muutus karamelliks,kuid õnneks taipasin lisada veidi kuuma vett .Vedelam siirup on parem,tilgub küll veidi.Peale näole kandmist lasin veidi kuivada ja seejärel asetasin kangariba peale.Toimingut kordasin paar korda,kuid sain hea tulemuse Üritasin korduvalt teha. Esimene kord, täpselt retsepti järgi tehes tuli väga vedel. Sellega küll midagi ära ei kisu! Järgmisel korral tuli karamell. Ja ka järgmistel ei tulnud välja .. Võib-olla olen ma äärmiselt vilets suhkrupasta valmistaja, kuid minu arvates on see retsept lihtsalt vale.