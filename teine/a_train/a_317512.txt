www.naisteleht.ee	 Tapab vähirakke NO-molekul püsib kehas vaid mõne hetke, kuid selle aja jooksul edastab närvirakkude vahel hulganisti infot ja algatab füsioloogilisi protsesse. See aitab võidelda bakterite, viiruste, seente, parasiitide ja isegi vähirakkudega, tappes neid või blokeerides nende paljunemisvõime. Lämmastikoksiid tugevdab immuunsüsteemi ja reguleerib vererõhku, sel on ka valu leevendav toime, see parandab seksuaalfunktsiooni, aitab langetada kehakaalu, ravib põletikke ja annab energiat. Noniekstrakti Eestis ei müüda Eesti apteekides on müügil nonikapslid ja -mahl. Kui nonimahla saadakse nonipuu viljadest, siis ekstrakti valmistamisel kasutatakse ka taime muid osi. Väidetavalt on ekstrakt mahlast kuni 50 korda tõhusam. Seda võib tilgutada keele alla või võtta sisse vees lahustatuna. Noni tarvitamise ajal soovitatakse juua rohkelt vett, sest see aitab mürkaineid kehast välja viia. Siinkohal tuleb märkida, et noniekstrakt ei oma Eesti Vabariigi ega Euroopa Liidu tervishoiuorganisatsioonide luba. Eesti Veterinaar- ja Toiduamet soovitab koguni noniekstrakti mitte osta ega tarbida, sest toote ohutus ei ole kuidagi tõestatud. Seetõttu ei saagi noniekstrakti Eestist osta, soovijad saavad seda tellida nime all Nitro FX veebiküljel www.enliveninternational. com/rep.asp. Eestis juba mitu aastat legaalselt müügil oleva nonimahla kohta ütleb Põlva Aster Apteegi juhataja Monika Tamm, et seda küsitakse järjest rohkem ja kes korra on seda ostnud, see tuleb ikka ja jälle tagasi. «Võetakse rohkem profülaktika mõttes kui otseselt haiguse raviks, noni on ju selline üldtoniseeriv vahend,» ütleb ta. Olen joonud mahla ja ka ekstrakti tarvitanud pool aastat ja kõik minu väikesed valud vaevused ,liigesed on seda vaid kiitnud..kus on energiat ja tohutu jõud .Meil Põlvas küll müüakse seda nonimahla.Tulge meile.Ainult head võin sellest nonist öelda.