www.naisteleht.ee	 1. Ei maksa end vaevata poolkoibade grillimisega, sest enne võib päev õhtusse jõuda, kui need seest valmis küpseda (aga selleks ajaks on nahk juba söestunud). 2. Peab vaatama toote aegumistähtaega. Need on kanalihatoodetel üsna üürikesed, nii et pikaks ajaks ei tasu kanalihatooteid kappi varuda. 3. Tallegg teeb ülejäänud konkurentidele selles vallas pika puuga ära – juba pakendeid vaadates läheb kõht tühjaks ja nende sisu kingib korisevale vatsale hiljem mõnusa maitsenaudingu. Ranna kanašašlõkk - 24 p 100 g toodet sisaldab 144 kcal, 8 g rasva Hind: 900 g 54 kr (1 kg 60 kr) Maitseb hästi, head pisikesed tükid. Päris šašlõki maitse! Soola võiks rohkem olla, äädikat on parasjagu. Maitseaineid on ka korralikult. Mahlane ja väga hea. Grillida: Kindlasti tuleks kasutada kas vardaid või resti, sest muidu lagunevad tükid grillimisel kohe. Rannamõisa broileri poolkoivad mahedas marinaadis - 12 p Kalorsus ja rasvasisaldus 100 g toote kohta teadmata (pakendil ei öelda) Hind: 890 g 34.30 kr (1 kg 38.50 kr) Mage, liiga tavaline, ei mingit elamust. Kõige lihtlabasem kana. Grillida: Koivad jäägu ahjus küpsetamiseks, sest kuigi nahk pealt juba kõrbeb, ei saa need seest ealeski valmis. Võib-olla siiski saaks, kui koivad oleks väiksemad. Wõro kanalihavardad - 17 p 100 g toodet sisaldab 184 kcal, 11 g rasva 500 g 44.50 kr (1 kg 89 kr) Üks maitseaine teeb asja teravaks, aga ei saa aru, mis see on. Maitse vajab harjumist, aga liha on mõnusalt pehme. Erilise maitsega, kana maitset nagu polekski tunda, muud maitsed löövad üle. Marinaad on nagu nõudepesuvahend! Grillida: Grillimeistrile parim ja lihtsaim toode, kerge vardaid keerata. Väga mugav. Talleggi juustumarinaadis kanafilee - 23 p 100 g toodet sisaldab 187 kcal, 9 g rasva 300 g 47 kr (1 kg 165.70 kr) Väga hea! Tallegg on klass omaette! Juba pakend on teistest mugavam ja kenam, isuäratavam. Karrimaitse on hea. Filee kohta mõnusalt mahlane, meeldivalt koorene. Grillida: Küpsetada hea, lihtne, veel parem, kui panna resti vahele pruunistuma. Maks & Moorits kalkuniliha-šašlõkk - 16 p 100 g toodet sisaldab 136 kcal, 5 g rasva 600 g 41.90 kr (1 kg 69.80 kr) Hästi mõnus vürtsine marinaad. Kalkuniliha maitse ei käi liigselt üle isegi neile, kes muidu eelistavad kana. Hea mahlane ja pehme liha. Mõnusad väikesed tükid, hea suhu pista. Rohkem loomaliha moodi. Mida rohkem sööd, seda halvemaks läheb. Grillida: Grillida kerge, ei lagune nii laiali nagu kanašašlõkk. Dikseri broileri poolkoib Havai marinaadis - 12 p - PARIM HIND! Need näevad nii stiilsed välja, et ei jõua ära oodata, millal maitsta saaks. Mahlased, mõnusad, väga hää. Mitte väga vürtsikas, aga mahe ja mõnus. Sellel on ju kõik head omadused! Keele viib alla, mmmm. Grillida: Väga mugav grillida, vardaid hea keerata, küpseb hästi. Talleggi bordeaux-marinaadis kanafilee - 26 p 100 g toodet sisaldab 137 kcal, 5 g rasva Siin on tunda, et tegu on kanalihafileega – on kuivem kui teised. Aga samas ka mitte liiga kuiv, paras. Küpsetamisel võtab peale mõnusa krõbeda kihi. Piisavalt maitsestatud, ükski maitse ei käi üle. Kõik on parasjagu paigas, aga samas ei tekita ka meeletuid maitseelamusi. Grillida: Lihtne ja mõnus grillida. *** Tervislik wok-roog grillikõrvaseks 1 tl õli 3 porgandit 1 kana- või aedviljapuljongi kuubik 1 sibul ports seeni 2 küüslauku konservananassi 3 paprikat soola, pipart, sojakastet, teravamaitselist tomatikastet Haki koostisosad ja hakka neid järgemööda kuumale wok-pannile panema, kallates samal ajal juurde ka valmis keedetud puljongit. Esimesena pane pannile porgand, sibul, paprika ja hauta veidi. Lisa sojakastet ja teravamaitselist tomatikastet. Lisa seened, ananass, küüslauk. Maitsesta pipra ja soolaga. Serveeri grillitoitude kõrvale, lisaks võib pakkuda riisi.