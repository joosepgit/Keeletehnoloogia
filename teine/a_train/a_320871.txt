www.naisteleht.ee	 7. Millal viimati nutsid ja miks? Kuulasin arvutist Jana Kase esituses pala «Laula mu laulu helisev hääl» ja see lihtsalt mõjub ka igasugu bittide ja baitide vahendusel. Üks nutt tuleb tavaliselt esietenduse-eelse nädala juhuslikul päeval väsimusest ja enesepiitsutusest. Siis ajab kõik nutma. 8. Kuidas võtad vastu ootamatuid külalisi? Lihtsalt. Tulgu aga! 9. Kui palju aega kulub sul hommikustele iluprotseduuridele? Oleneb, vahel ei kulu üldse. Kui õhtul on etendus, siis ei kipu küll mingit möksi näkku toppima. 10. Mis on sinu kõige halvem komme? Enne ütlen ja siis ütlen veel korra ning alles siis mõtlen ... võib-olla. 11. Kas ootad kevadet? Ma kuulun küll nende inimeste hulka, kellel on «jõhker kopp» ees sellest lumest. Ootan kevadet ja suve algust.