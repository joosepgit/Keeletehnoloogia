www.naisteleht.ee	 Mari Press Iga probleemi korral oma õde: «Kui mul on mõni riieteprobleem, mida selga panna või kust midagi uut osta, siis aitab mind alati Maarika. Kui mul tekkis segadus ülikoolis ainete deklareerimisega, siis helistasin vanimale õele.»: F: Kalev Lilleorg «Ülikooli pääsemine oli mu suur unistus – ja nüüd ma olengi seal!» rõõmustab Tallinna lastekodu kasvandik Mari Press , kelle soov täitus tänu Petrone Prindi ja heategevusfondi Dharma toetusele. Tavalises peres sirgunud noored ei pidanud sel kevadel silmitsi seisma selliste muredega nagu Mari (18), vähemalt mitte 18aastaselt. «Kui tavalise pere laps ülikooli sisse ei saa, siis läheb ta koju, vanemad teevad talle lohutuseks pika pai ja ütlevad, et pole midagi, küll järgmisel aastal läheb paremini,» usub Tallinna lastekodus Maarjamäe keskuses kasvanud Mari. «Aga mina kartsin väga, et mis siis saab, kui ma ei saa sisse.» Nimelt näeb kord ette, et täisealine lastekodulaps, kes ei õpi, peab iseseisva elu peale kolima. Oma kodust asenduskoju Mari olid vaid seitsmeaastane, kui ta koos õdede Jaanika (27), Maarika (23) ja venna Lembituga (19) esimest korda suveks asenduskodusse saadeti. «Käisime tol ajal pühapäevakoolis ja saime seal tuttavaks õdede-nunnadega ja oma praeguste ristivanemate Heidi ja Ott Rätsepaga. Nemad taipasid kohe, et meie kodune olukord ei ole normaalne,» meenutab neiu. «Meie emale meeldis alkoholi tarvitada ja selle kõrvalt käis meie kasvatamine tal üle jõu. Kogu raha kulus ju joogile ja ega tal eriti aega meie jaoks ei olnud.»