www.advent.ee	 Seitsmenda Päeva Adventistide Kogudus Lõuna-Amerikas kasvab. Seda tänu väikeste gruppide tööle ning meediale, kommenteerisid kohaliku regiooni koguduste juhid. Tiilis peetakse plaane täiemahulise TV kanali avamiseks, mida administreeriks kirik ning kus 25% kogu programmi sisust töötataks välja kohapeal. See omakorda annab võimaluse luua hispaaniakeelseid materjale, mida saaks kasutada kirikutes üle kogu maailma. Samuti pakub Tiili adventkoguduse presidendi Guido Quinterose sõnul see kohalikule Tiili Adventistide Ülikooli kommunikatsiooni osakonnale võimaluse käivitada uus õppesuund. Brasiilia Adventkoguduse andmete kohaselt ristiti Lõuna-Brasiilias umbes 15000 uut liiget. Viimane on suuresti tänu selles Lõuna-Ameerika rahvarohkeimas riigis tegutsevale 7000-le piibli-grupile ning 5-le koguduse raadiojaamale. Lisaks sellele tegutsevad linnas ning maapiirkondades üle 11500 paari misjonäre, kelle töö tulemusi suurendavad veelgi avalikke loenguid pidavad umbes 600 evangelisti. Samuti on väikeste gruppide õppemeetod leidnud ulatuslikku vastukaja Kirde-Brasiilias. Iganädalaselt käivad koos peaaegu 10000 piibli-gruppi, motiveerides koguduse pikaajalisi liikmeid jõudma oma naabrite ning sõpradeni. Tulemuseks on ühe aasta jooksul ligi 30000-de uue koguduseliikme ristimine, kelledest ainuüksi kolmandik liitus septembri kuu jooksul. Adventistid Ecuadoris räägivad samuti rohkem kui 5-st tuhandest uuest liikmest, kes liitusid kogudusega mitmete evangeelsete programmide tulemusel, kaasa arvatud sihtgrupilised seminarid noortele ning paaridele, kommenteeris Manuel Egas, kohaliku Andventkoguduse president. Boliivias astus kogudusse 10000 uut liiget - seda aastal, mida iseloomustasid silmatorkavate sündmustena uue kommunikatsioonikeskuse sisseõnnistamine ning Adventistide Peakonverentsi presidendi Jan Paulseni visiit. Selle maailma-osa kiriku poolt tehtavad ettekanded kasvutempo kohta viitavad sellele, et 2001-sel aastal seatud strateegia saavutada 1,9 miljonit liiget 15500 kogudusega, saab peagi ilma suurema vaevata ületatud.