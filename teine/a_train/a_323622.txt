www.advent.ee	 Miks on uks nimetatud kitsaks, kui ometi öeldakse, et armu suurus ja laius on piiritu? Võib-olla on täna õige aeg endale küsimus esitada: kuidas siis ikka võidelda usu eest? Või on sul tänaseks päevaks mingi konkreetne plaan? Või hoopis, kui saaks täna rahulikult õhtule! Kui kusagil on vastuolu olemas, siis on see kindlasti minus ja sinus. See vastuolu võib olla isegi vaimulikes raamatuis ja kõik võivad ülistada Jumala suurt armastust. Vastuolu ei ole Jeesuse ütlustes. Ta armastab sind enam, kui sa võid arvata! Jumal armastab ka neid, kelle usk on nõrk ja lünklik. Väga tähelepanuväärne suhtumine. Kusagil ei ole mainitud, et noormees oleks järginud Jeesuse nõuannet ja saanud Tema jüngriks, mida see pakkumine tõenäoliselt oli. Küll aga on öeldud, et Jeesus armastas seda noormeest. Kui palju on kogudustes ja peredes neid, kes on kogenud elus Jumala imelist abi, tervendamist, pattude andestust! Kuid palju neid on, kes on avalikult tunnistanud, et Jumal on neid pattudest päästnud? Võib-olla kardetakse ebakristlikku uudishimu ja seetõttu on neid tunnistusi vähe? Aga äkki sa kardad sellepärast, et ei ole veel täielikult võitnud seda, mida sa võita tahad. Apostel Paulus ei afieerinud ennast, kui ta ütles: Mina olen ju apostlite seast kõige väiksem, see, keda ei kõlba hüüdagi apostliks, sest ma olen taga kiusanud Jumala kogudust” (1Kr 15:9). Tema kogemus on julgustuseks tunnistuste andmisel. Kitsa ukse” sõnum valgustab toimuvat lähemalt Jh 15:9, 10: “Nõnda nagu Isa on armastanud mind, olen minagi armastanud teid. Jääge minu armastusse! Kui teie peate minu käske, siis te jääte minu armastusse, nõnda nagu mina olen pidanud oma Isa käske ja jään tema armastusse.” Need salmid räägivad armastusest ja sõnakuulmisest. Vahel tundub, et rääkides sõnakuulmise ja armastuse seosest, näib mõnele kristlasele, et me ei räägigi Jumala armastusest. Ühel kokkutulekul tuli vestluse käigus kõne alla Piibli prohvetlike sõnade kindlus, mis tõid mind Jumala juurde. Pärast kutsus keegi usklik proua mind enese juurde ja ütles: Jumal on armastus. Ja see on, mida peame inimestele rõhutama.”