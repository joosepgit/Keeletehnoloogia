arvamus.postimees.ee	 Repliik: aeg hindu langetada Kui siiani armastasid kõik majanduse kommenteerijad öelda, et meil majanduskriisi ei ole, on vaid üleilmse finantskriisi mõjud, siis eile hoiatas SEB analüütik Ruta Eier, et kriis on kätte jõudnud ja poliitikud peavad kiiresti negatiivset eelarvet tegema hakkama. REKLAAM Üheks pessimismi põhjustajaks on eile avalikustatud tööstustoodangu drastiline langus, mis puudutab peaaegu kõiki tootmise valdkondi. Languse lõppu pole näha, veelgi enam – see võib lähikuudel süveneda. Ettevõtted tõmbavad kulusid kokku: koondavad töötajaid, ei võta uusi lahkujate asemele ja mõned koguni vähendavat allesjäänute tasu. Kõik õiged sammud selleks, et ellu jääda. Ometi on ka praegu Eestis tootjaid, kel hästi läheb. Nad laiendavad tootmist, leiavad uusi eksporditurge ega virise. Kaldun arvama, et need on ettevõtted, mille juhid pole endale antiikmööbliga kabinette ehitanud ja miljonilisi autosid ostnud. Ühe üsna suure ja eduka Pärnu firma juhtkond pesitseb näiteks ehitussoojakus. Hinnad, mis vahepeal hullupööra tõusid, langevad väga visalt. Kuigi paljud hinnasurved on ära langenud, ei raatsi tootjad, nagu ka kaubandus, loodetud kasumist loobuda. Ehk tuleks seda nüüd siiski teha?