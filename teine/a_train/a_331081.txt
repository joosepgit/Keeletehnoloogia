www.advent.ee	 Hallates üht maailma suurimat kiriku poolt toetatud haridussüsteemi, seisab Seitsmenda Päeva Adventkogudus silmitsi mitmete väljakutsetega: kui palju mitte-adventistidest õpilasi võib kooli, kolledzisse või ülikooli võtta, kartmata kaotada selle adventistlikku kultuuri? Millised tegurid takistavad adventnoori käimast Adventistide koolides? Selliste teemade juurde pöördumine on olnud ülesandeks Peakonverentsi Kõrghariduskomisjonile, mis alustas oma tööd 2001. aasta alguses. Toimkond sai kokku 1-2 aprillini kiriku ülemaailmses peakorteris, püüdes leida vastuseid neile ja teistele küsimustele. Garland Dulan'i sõnul, kes on Peakonverentsi haridusdirektor, on Adventistliku hariduse omandamine nende seas, kes pole adventkoguduse liikmed, ühtaegu nii võimalus kui ka väljakutse. Ta ütles, et vahemikus 2000 kuni 2001 ei olnud rohkem kui 60 % uutest õpilastest, kes adventkoolides õppima asusid, meie koguduse liikmed. "See näitab, et meie haridussüsteemi kvaliteeti peetakse väga-väga oluliseks. Kuid siis tuleb meil ka küsida, 'Miks meie koolidesse nii vähe adventiste juurde tuleb?' Sellest ei piisa, kui meil peaaegu kõik õpetajad on adventistid. Meil on vaja ka adventistidest õpilasi." Adventistide haridussüsteem, kus on 6 350 algkooli, keskkooli ja ülikooli 145-s riigis, kogeb jõulist kasvamist. Arvestades adventkoguduste kasvu praegust kiirust, tunnetavad haridusametnikud vajadust suuremate tulevikuplaanide järele kõrghariduse edasise kasvu osas üle maailma. Aafrika Divisjoni Kesk-Ida haridusdirektor Hudson Kibuuka on Dulani teemakäsitlusega nõus. "See on vaid võimalus, kui me seda õieti kasutame", ütleb ta. "Komisjoni eesmärgiks on adventistlik haridus kui ühtne tervik, mis liigub ja töötab koos. Me peame analüüsima ja tõlgendama kõiki andmeid, mida saame maailma eri paigust ning astuma samme vastavas suunas." Kibuuka selgitab, et mõningad väljakutsed on seotud koguduse otsustega rajada kõrgkoolid koostöös valitsusasutustega. Mitmetes riikides on kogudused tänu hariduse heale kvaliteedile saanud julgust rajada juurde uusi koole. Kuid maksumus on seejuures omaette tegur. Mõnede koguduse liikmete jaoks on õpingute maksumus saanud takistuseks saatmaks oma lapsi adventkoolidesse. Piirkondades, mida Kibuuka üle vaatas, oli adventistide ja teiste religioonide esindajate osakaal ligikaudu võrdne. Ta avaldas ka muret selle üle, et mõned koguduse liikmed ei suuda küllalt õieti väärtustada adventistliku hariduse filosoofilist poolt. "Käia adventkoolis ei tähenda üksnes seda, et oled hingamispäeval õppetööst vaba," ütles Kibuuka. Dulan märgib, et mõningad teemad tuleb esmajärjekorras käsile võtta. Sealhulgas küsimus, kuidas töörühm hakkab lahendama oma kuuepunktilist kava: anda oma soovitused selle kohta, mis peaks sisalduma ülemaailmse plaani väljaarendamises; koguda andmeid kõikide kõrghariduslike asutuste kohta üle maailma seoses tugevuse, nõrkuste, võimaluste ja ohtudega, mis nende ees seisavad; otsida üles võimalikud õppeprogrammide dubleerimised, et näha, kas koolid mitte ei võistle üksteisega, selle asemel, et teineteist abistada; selgitada välja, mida on vaja uute programmide käivitamiseks; rahalised võimalused; ning administratsiooni edasiarendamine, et tagada süsteemi kasvades tema ühtsus. Komisjon kogus informatsiooni adventistide kõrgematest õppeasutustest üle kogu maailma, et luua konkreetne pilt koolisüsteemist igas divisjonis. Samuti selgitasid nad välja, kui palju raha on Peakonverents haridusele eraldatud aastatel 1996 kuni 2000. "Asja mõte oli panna need [saadud tulemused] üksteise kõrvale, et oleks võimalik näha kõiki väljapakutud programme ning laekuva raha hulka." sõnas Dulan. Komisjon loodab ka leida piirkondi, kus on tekkinud uued kogudused, kuid ei ole adventkoole. "Me peame kaaluma, kuhu me oma uue kooli ehitame," lausus Dulan. Ta selgitas, et tarvis on dialoogi koguduse organisatsiooni erinevate tasandite vahel. Divisjonidest kokkukogutud andmed anti edasi komisjoni assistendile Werner Vyhmeister'ile ja komisjoni statistikule LeVerne Bissell'ile, kes saadud informatsiooni põhjal koostasid raporti, mis peaks selgitama, "mis tegelikult toimub kõrghariduse vallas ning andma soovitused viisidest, kuidas laiem ülemaailmne plaan kõrgema hariduse kohta peaks saaama välja arendatud." Maailma 13 divisjoni haridusjuhid uurisid selle raporti esialgseid visandeid. Dulan selgitab, et nad loodavad nendel kohtumistel osalejailt küsida "mis on see, mida meie arvates kogudus peaks teadma kõrgemast haridusest üle kogu maailma? Millised on suuremad küsimused, suuremad väljakutsed, mis meie ees seisavad? Milliseid soovitusi meil on, et koguduste ülesanded saaks edaspidi esile toodud, arvestades kogu maailmas tulevikus toimuvaid muutusi?" Komisjoni sekretäri Roy Ryani sõnul peaks lõplik raport olema selline, "mis näitaks, milline on Advent-haridus tervikuna oma olemuselt. Selle peamine tähelepanu keskendub lunastusele ja tugevnenud sidemetele kogudustega." Peale läbitöötamist esitatakse raport kõigile maailma koguduste juhtidele oktoobris toimuval iga-aastasel Peakonverentsi Täitevkomitee istungil.