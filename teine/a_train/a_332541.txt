www.advent.ee	 Füüsiline aktiivsus ja toitumine omavad suuremat mõju kui vaid kaalu kontrollimine. Suurem kalorite kulutamine võimaldab süüa rohkem, see aga annab suurema võimaluse kätte saada vajalikke toitaineid. Füüsiline aktiivsus ja toitumine mõjutavad ka luude tervist. Tugevate luude jaoks on vaja nii kaltsiumi ja teisi toitaineid kui ka füüsilist tegevust. Liikumine toogu rõõmu. Ärge mõelge füüsilise aktiivsuse kui töö peale. Võtke seda kui mängu! Leidke sellised tegevused, mis teile meeldivad. Aktiivsus annab palju põnevust ja lõbu elule juurde. Olge iga päev aktiivsed. Juhis ütleb, et iga täiskasvnu peaks koguma mõõdukat füüsilist tegevust igal päeval vähemalt 30 minutit või rohkem. Eksperdid ütlevad ka, et kogu see liikumise hulk ei pea tulema ühekorraga. Selle võib jagada 10-15 minutilisteks sessioonideks. Selline jaotus võimaldab füüsilise tegevuse palju kiiremini kiiresse päevakavasse sobitada. Mõõdukas tegevus. Huiljutine 72 000 naise peal 8 aasta vältel kestnud uurimus näitab, et naised, kes käisid igal nädalal vähemalt 3 tundi kiirel sammul, vähendasid infarktiohtu 35% võrra. Meeste seas tehtud uurimustel on saadud sarnaseid tulemusi. Mõõdukad tegevused võiksid olla järgmised: kiire kõnd (umbes 5km tunnis) võimlemisharjutused muusika saatel jalgrattasõit lõbu pärast või tööle sõit ujumine muruniitmine (mehaanilise eeslükatava muruniidukiga) aktiivselt lastega mängimine aiatööd (kaevamine, riisumine, kõplamine) golf (käies ja keppe seljas kaasas kandes) Tegevus peaks olema selline, mis põhjustab sügavat hingamist, kuid mitte hingeldamist. Kerge või mõõdukas higistamine näitab samuti, et liikumisest on kehale kasu. Pidage samuti meeles eelsoojendust ja mahajahutamist pärast aktiivset tegevust. Kerge kõnd on hea viis nii soojenduseks kui jahutamiseks. Mitmekesisus Varieeri oma tegevusi. Mitmekesisus lisab huvi ja aitab vältida teatud lihaste ülekoormust. Mõnel päeval tee kiiret kõndi, teisel päeval sõida rattaga, uju, võimle muusika saatel, käi rannas liival. Meditsiiniline abi. Enamus inimesi ei pea enne liikumisega tegelema hakkamist arsti juurde minema. Kui teil on aga mingi krooniline haigus nagu suhkruhaigus või südameprobleem, siis tuleks teil enne sportimise alustamist oma arstiga konsulteerida. Suurendage järk-järgult koormust. Kui te praegu ei tee aktiivselt midagi, siis alustage lühema aja ja kergemate harjutustega. Pikendage tasapisi liikumise aega ja sagedust, kui te juba koormusega harjunud olete. Vormist välja minekuks võis teil mitu aastat minna, ärge siis püüdke seda ühe päevaga tagasi saada. Püstitage endale eesmärgid. Inimesed, kes edukalt aktiivset elu elavad, püstitavad endale eesmärgid ja panevad oma tulemused kirja. Pidage päevikut oma edu kohta. Jälgige, mitmel päeval nädalas te suudate täita eesmärgi tegeleda liikumisega 30 minutit või enam. Pange ka kirja enesetunne ja igasugune edu, mida märkate.