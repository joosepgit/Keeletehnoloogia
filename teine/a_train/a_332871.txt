www.bioneer.ee	 Kord aastas hindavad Saksamaa magusatööstuse eksperdid maiustusi ja küpsetisi, mis tootjad on esitanud komisjonile. Šokolaadi puhul hinnatakse visuaalselt toote välimust ja konsistentsi, tunnet hammustamisel ja närimisel, lõhna ja maitset. GEPA šokolaadid saavutasid kõikides kategooriates maksimaalse punktide arvu. „GEPA toodete kvaliteet veenis hindajaid täiesti!“, tunnustas DLG Gepa’le autasu üle andes. 1885 aastal Max Eyth’i poolt asutatud põllumajandusühing DLG ( Deutsche Landwirtschafts-Gesellschaft e.V ) kuulub täna Saksamaa tähtsamate toiduainete kvaliteedikontrolliga tegelevate organisatsioonide hulka. Iga aasta testitakse rangete DLG kriteeriumite järgi üle 20 000 toote, mis pärinevad Saksamaalt ja teistest, peamiselt EL maadest. Tootjad võtavad kvaliteedikontrollist osa vabatahtlikult. GEPA tegevdirektor Thomas Speck: „Meil on väga hea meel, et meie uued šokolaadisordid, mida me esitlesime väga edukalt ANUGA toidumessil, leidsid kõrge hinnangu ka ekspertide seas. Meie uued šokolaadid ei ole mitte ainult mahepõllumajanudsest pärit toorainest ja õiglaselt kaubeldud ehk lühidalt bio & fair , vaid need on ka kvaliteedi poolest esmaklassilised tooted!“ 2010. aastal tähistab Euroopa suurim ja eranditult õiglase kaubandusega tegelev GEPA Fair Trade Company juubelit - 10 aastat õiglast mahešokolaadi! Selle auks otsustati kogu sortiment täielikult uuendada. Ühtekokku on GEPA’l nüüd pakkuda tervelt 22 meeli hurmavat sorti – nende hulka kuuluvad nii vanad head klassikud "Ganze Mandel", "Ganze Nuss" ja "Zartbitter mild " kui ka uued erilised tooted, mille koostisse kuuluvad lisaks esmaklassilisele šokolaadile veel eksootilised vürtsid: „Chili Blanc“, „Kardamon“, „Café Blanc“, „Fleur de Sel“ ja „Espresso Caramel“. Tänu suuremõõtmelistele ja tavalisest õhematele tahvlitele sulab šokolaad suus eriliselt nauditavalt. OÜ Austan Loodust, kes on GEPA ametlik esindaja Baltimaades, on otsustanud tähistada seda suurepärast sündmust – märtsikuus on kõik GEPA šokolaadid saadaval soodushindadega Tallinna Kaubamaja Toidumaailmas ja Solarise toidupoes.