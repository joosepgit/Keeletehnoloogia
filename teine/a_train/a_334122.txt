www.advent.ee	 Seitsmenda Päeva Adventkiriku juhid ja liikmed palvetavad 26. oktoobril Moskva pantvangidraamas hukkunud inimeste pereliikmete pärast. Adventkiriku peakorter Moskvas asub kiviviske kaugusel teatrist, kus see kurbmäng aset leidis. Adventkirik peab neil päevil Moskvas oma aastalõpu koosolekut. Koosolekud, millest võtavad osa kirikujuhid tervest Euro-Aasia divisjonist, toimusid ka pantvangidraama ajal, kuid erilises palvemeelsuses. 28. oktoober oli kuulutatud riiklikuks leinapäevaks. Euro-Aasia Divisjoni president Artur Stele kutsus kõiki aastakoosolekust osavõtjaid aega eraldama, et koos vene rahvaga leinata. Delegaadid seisid leinaseisakus, mille järel Stele palvetas. Pantvangidraama sundis tegema kiireid muudatusi 4-päevases äratusseerias, mida pidi läbi viima evangelist Mark Finley. 23. oktoobril toiminud avakoosolekul oli umbes 2000 inimest. Samal õhtul võtsid Tshetsheenia mässulised lähedalasuvas teatris umbes 700 inimest pantvangi. Kohalikud ametnikud tõdesid, et nad ei saanud lubada Finley serial jätkuda, kuna selle toimumise asukoht oli teatrile liiga lähedal ja kohalolijaid ei olnud võimalik turvata. "Meie valikuks oli kas koosolekud täiesti ära jätta või muuta asukohta," ütles Finley. "Me otsustasime muuta asukohta, kuna uskusime, et võime sel ajal paljudele inimestele abiks olla. Ma muutsin ka teemat; kõnelesin eestpalvest ja palve joust." Neljapäeva ja reede õhtul lõpetas Finley oma koosolekud erilise palvega pantvangide, nende vangistajate ja läbirääkijate eest.