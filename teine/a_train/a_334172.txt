www.advent.ee	 Misjoninädal hakkas pihta 21 oktoobril, pühapäeval palverännakuga Rakvere keskväljakult, kus toimus väike palvus ja kontsert ning Rakvere linnapea Andres Jaadla tervitus. Seejärel käidi läbi kõikide Rakvere kirikute eest, kus igakord palvetas keegi vaimulik selle koguduse eest. Lõpuks suunduti Vallimäele linnusesse, kus kõiki võttis vastu meid Urmas Tamm. Nadala sees toimus mitmesugueid üritusi erinevates kohtades nii noortele, lastele kui vanematele. Reedel olid kutsutud linna vaimulikud, ärimehed ja tippjuhid palvuslõunasöögile Villa Theresasse, kus peakõnelejaks oli hr Tunne Kelam. Lõunal osalesid ka ka Kristina Ojuland ja Marko Pomerants. Söögi vaheaegadel mängisid viiulil Eva Siil (adventkirikust) oma kahe õpilasega. Õnnistussõnad lausus ka EELK peapiiskop Andres Põder. Palvuslõunasöögi korraldaja oli Eesti Evangeelne Allianss Meego Remmeli juhatusel. Lõunasöögi lõpetas ühispalve, kus iga koguduse vaimulik palvetas teatud valdkonna eest. Reedel kell 18.00 toimus Kolmainu kirikus muusikaline õhtu, kus astusid üles erinevate koguduste esindajad. Ka adventkogudus esines paari lauluga Koit Kalmuse juhatusel. Kui kontsert läbi sai kogunesid kõik külmunud külmast luterlikust kirikust kella kaheksaks sooja adventkirikusse, kus toimus õhtupalve mille pidas kohalik pastor Ergo Naab. Laupäeval, 27. oktoobril kell 13.30 toimus andventkirikus grupitöö - grupp oli nii suur, et kirik oli täis. Saksamaal moslemite seas töötav misjonär Mika Tuovinen kõneles teemal Kauplemine üle usundite - islamist ja kristlusest”. Kell 17.00 toimus kolmainu kirikus Andrease teenistus, kus teenimisest võtsid osa erinevate kogudusete vaimulikud ja jutluse pidas Andres Põder isiklikult. Ta ütles, et Andrease teenistus ei saanud mitte nime tema järgi, kuna tema on ka Andreas, vaid selle mehe järgi, keda tuntakse evangeeliumidest inimesena, kes pidevalt teisi Jeesuse juurde juhatas - nii juute kui kreeklasi. Teenistuse lõpus palvetasid erinevate koguduste vaimulikud. Pastor Ergo Naab palvetas ja tänas usuvabaduse eest. Sõnavõtuga esines veel linnapea Andres Jaadla ja kohal oli ka maavanem Urmas Tamm. ”Üldiselt oli hea kogemus, sest sain palju sõpru ja tuttavaid juurde,” ütles Ergo kokkuvõtlikult. Eriti just naaber koguduste vaimulike hulgast. Üritus ise hakkas pihta korraldajatele ju palju varem ja mindki oli kutsutud korraldustoimkonda, kuhu kuulusid vaimulikud ja töötegijad erinevast kogudustest. Nende misjonipäevade eripära oligi see, et seda ei teinud luterlik kirik üksi, vaid kaasas ka teised kogudused.”