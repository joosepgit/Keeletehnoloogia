www.advent.ee	 Hingamispäeval, 3. novembril sai pilgeni rahvast täis Tartu adventkirik osa ainulaadsest ülistusmuusikakontserdist, kus esinesid auhinnatud gospelmuusikud Ken Burton, Paul Lee ja Trevor Johnson Suurbritanniast. Kontserdi juhtivaks jõuks oli pianist Ken Burton, kes on mitmete muusikaauhindadega pärjatud London Adventist Chorale dirigent. Mainitud kollektiiv oli kutsutud muuseas esinema ka kuninganna Elisabeth II juubelipidustustel. Ken Burtoni teine kollektiiv, Adventist Vocale Ensemble, esines käesoleva aasta märtsikuus Westminster Abbey´s toimunud kontserdil, mis oli pühendatud 1807. aastal rakendatud orjuse kaotavale seadusele.