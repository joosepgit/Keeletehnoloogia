www.advent.ee	 Haiiti ühes suuremas linnas Cap-Haiitis, mis on sadamalinn, riigi kaubanduslik keskus ja magnet turistidele, marssis enam kui 5000 adventisti hingamispäeval, 12. aprillil läbi linna, hoides lippe ja plakateid ning jagades kirjandust tuhandeile inimestele. Marss oli iga-aastase viiepäevase ürituse “Convention Generale des Predicateurs laiques dHaiti” kõrghetk. Konverentsist võttis osa enam kui 600 adventpastorit ja piibliõpetajat, kes üle riigi tegelevad evangeeliumitöö edasiviimisega. Inter-Ameerika juhid rääkisid erinevatel teemadel, kaasa arvatud evangelismi uutest kontseptsioonidest, mis keskenduvad ilmalikele inimestele. Tähelepanu all oli ka projekt “Go One Milljon”, mille eesmärk on järgmiseks Peakonverentsi Sessiooniks aastal 2005 õpetada välja miljon adventkoguduse liiget, kes hakkaksid evangeeliumitöölisteks. Evangeeliumiprogrammid Haiitil on osa lauemast evangelismist Inter-Ameerika regioonis. Järgmine aasta on Inter-Ameerika regioonis nimetatud Maailmaevangelismi Aastaks, mille eesmärk on kaasata kõik kirikuliikmed evangeeliumitöösse. Haiitil on pea 265 000 seitsmenda päeva adventisti, kes teenivad 355 koguduses üle riigi.