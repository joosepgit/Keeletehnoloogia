www.advent.ee	 Ja sellel, kes minuga rääkis, oli käes kuldpilliroog, et mõõta linna ja selle väravaid ja selle müüri. Linn on nelinurkne ning ta pikkus on võrdne laiusega. Ta mõõtis linna pillirooga – kaksteist tuhat vagu. Ta pikkus ja laius ja kõrgus on võrdsed. Ja ta mõõtis tema müüri - sada nelikümmend neli küünart inimese, see tähendab ingli mõõdu järgi. Selle müür on jaspisest ning linn ise puhtast kullast, selge klaasi sarnane.” (Ilm 21:15–18) Piibel on nagu tohutu suur tsükkel: see algab ilusa rahu ja tur-valisuse paigaga (1Ms 1, 2); siis tulevad sisse patt, kahtlused ja sõ-nakuulmatus (1Ms 3); seejärel rullub meie ees lahti patu ja sõna-kuulmatuse lugu algusest (1Ms 3) kuni lõpuni (Ilm 20). Jutustus uuest Jeruusalemmast püüab kirjeldada rahu, turvalisust ja kind-lust, mis pärast patu hävitamist taas jalule seatakse (Ilm 21). Püha-kiri ei annaks ilma Ilmutusraamatuta terviklikku pilti ning Ilmu-tusraamat ei oleks tervik ilma nende kahe viimase olulise peatüki-ta. Kas Uus Jeruusalemm on sõna sõnalt linn nagu tänapäevased linnad? Või on see kirjeldamatu reaalsuse sümbol? Kui see sarna-neb vana aja juutide kujutisele aulisest tulevikust, siis on see pigem sümboolne. Johannesele nägemust andes ei kavatsenud Jumal rahuldada lugejate uudishimu tulevikuarhitektuuri suhtes, vaid anda vaimulik õppetund, mis muudab meie elu täna. Toobiti raamat (apokriivades) kirjeldab lõpuaja Jeruusalemma, mille väravad on valmistatud safiirist ja smaragdist ning mille müürid ja tänavad on kaunistatud vääriskividega (Toobit 13:17). Ent see kirjeldus on vaid üks asi, mille eest Toobit Jumalat ülistab (Toobit 13:1). Jesaja ennustab safiirist alusmüüri, juveelidest vära-vaid ja vääriskividest müüre (Js 54:11, 12), aga ka need on seal ülistamiseks (Js 60:10–18, eriti salm 18). Sakarja jällegi kuulutab, et Jeruusalemm jääb lahtiseks linnaks, sest Issand on sellele tuli-seks müüriks (Sk 2:8, 9). Seega on küsitav arvata, et see kirjeldus siin on sõnasõnaline. Millise tähtsusega on see nägemus meie jaoks sel skeptilisel ajastul? Need kujundid kuuluvad autori aega ja kohta, aga keskne teema on selge. Kõik, millest inimesed on unistanud ja lootnud, on täitunud, aga mitte inimeste pingutuse abil, vaid tänu suhtele Tallega. Ja see suhe algab siin ja praegu. Nägemus tulevasest uuest Jeruusalemmast hoiab meie meelte ja südame tähelepanu sellel, mis on tegelikult oluline. Issand, aita mul iga päev meeles pidada, et paradiis ei ole Kariibi mere saar, et see ideaalne linn ei ole Hollywood; aita, et ma leiaksin oma elu ülimad lootused ja unistused suhtes Sinuga.