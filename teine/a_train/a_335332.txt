www.naisteleht.ee	 Miks jalgu poputama peab? Refleksoloog ja joogajuhendaja Kaie Linroos ütleb, et kui kehatemperatuur langeb, muutub kogu organism tõbedele vastuvõtlikuks.Kui inimene ei märka, et jalad külmetavad ning lubab sel korduda, hakkabki peagi nina tilkuma, tulevad aevastushood või tekib sagedane urineerimisvajadus. Linroos räägib, et refleksoloogia kui teaduse järgi on jalalabad seotud kõigi kehaorganite ja kuue põhimeridiaaniga. See tähendab, et kui kondimootor kenasti soojas hoida ja seda poputada, siis kaovad ka paljud terviseprobleemid! «Pea ja jalad hoia soojad, siis nad tervise sul toovad,» on Kaie kinnitusel väga lihtne ja tõesti toimiv soovitus.