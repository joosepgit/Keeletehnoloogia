arvamus.postimees.ee	 Madis Filippov: kõik ei peagi autot juhtima Politsei- ja piirivalveameti peadirektori asetäitja korrakaitse alal Tarmo Miilits pakkus ETV saates «Terevisioon» välja idee, et enne autokooli pääsemist võiks juhikandidaat läbida vaimse võimekuse testi. REKLAAM Vaadates närvilist liiklust, tundub selline mõte olevat omal kohal. Seejuures moodustab närvilise ja väga hästi silma torkava osa vaid käputäis autojuhte, kes ei suuda või ei taha teistega arvestada. Seetõttu võiks Eestis kehtida pigem selline süsteem nagu Saksamaal, kus testitakse autojuhte, kes kuidagi silma paistavad. Põhjuseks võib peale rikkumiste olla ka kõrge vanus või lihtsalt ebaadekvaatne olek, mis politseile või autokooli õpetajale silma hakkab. Kui siis leitakse, et inimene ei sobi autot juhtima, pole midagi teha – kõik ei peagi autot juhtima. Samal ajal need, keda ei takista liiklusdebiilikuna käitumast ka lubade äravõtmine või kord kuus kinni istumine, võiks lihtsalt oma autost pikemaks ajaks eraldada või selle riigi tuludesse arvata. Kellelgi peale nende sellest kahju pole.