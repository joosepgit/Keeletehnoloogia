www.naisteleht.ee	 Nojah, niimoodi öösel salaja hakkabki pihta minu kuulsusrikas Naistelehe blogi. Marii näiteks, sama salaja, luges minu isiklikku blogi ja kutsus mind hiljem Naistelehte. Ja nüüd paar nädalat tagasi käratas: Elis, kirjuta ometigi meie ajakirja kodukale ka midagi. aga ma hoiatan, see ei pruugi nii kõlbeline tulla kui minu pikad lood persoonidega..:) Ja keegi ei paranda kirjavigu ka, nii et nüüd siis saate teada, kuidas miss E tegelikult eesti keelt pursib. Olen üritustest läbi imbunud. Saabusin suvisest Aafrikast siia pimedasse talve ja pidasin ainsaks pääsemise võimaluseks kohal olla igal kontserdil, näitusel, filmil ja peol, kus vähegi võimalik. God bless Anne Erm ja tema Jazzkaar! Aga noh, liiga palju head ei tundungi vahel enam hea. Näiteks eile pidin minema Rinneradio kontsedile, aga selle asemel jäin juba koju sõites bussis magama... Koju jõudes sirutasin jalad mõnusalt voodil pikaks ja lõpetasin Kundera "Teadmatuse". Mis on muide väga hea raamat. Eriti meeldivad mulle ta lühikesed peatükid. Tähelepanu defitsiidi sündroomiga inimestele sobib imehästi! Aga The Bays oli hull elektrobiit, mida neli inglise meest laivis laval korraldasid - sündid, trummid, basskitarr ja lisaks kõige uskumatumad elektrilised muusika(?)riistad, mille lähedale näiteks kätt pannes tulid kuuldavale kõige tavalisemad ufohelid. Tõenäoliselt hea aeg ühe tõelise kosmoselaeva maandumise varjamiseks samal ajal. Rahvas oli igastahes pöördes. Kusjuures, mul oli pilet üle, mida keegi mu tuttavatest ei tahtnud. Ootasin siis sissepääsu kõrval ja mõtlesin, et kas annan esimesele, kes sisse astub. Esimene seltskond tuli muidugi oma piletitega.. Ootasin minuti veel ja lähenes teine seltskond. ahhaa, nende seas oli Kristjan, Hair House'i juuksur, kelle juurde ma veel ise sattunud ei ole ja kelle juurde tegelikult keegi kunagi ei "satu", sest ajad on nii umbes 2 kuud ette broneeritud. Masendav. Igastahes ma loodan, et ehk nüüd, peale oma liigse pileti talle andmist võin ka mina tema juurde kiiremini juhtuda! (Muide, mis asi see on, et iga kord kui tuttava juuksuriga juhuslikult tänaval või baaris kohtad, hakkad paaniliselt posti varjus oma juukseid siluma ja mõtled, et kas näed ikka piisavalt ponks välja? Jeebus, nagu tegu oleks mingi esimese deidi või kombluspolitseiga..) Nojah, kell hakkab üks saama. Kuna kontsert oli Rock Cafes, mis on täpselt meie toimetuse vastas, astusin läbi. Istudes siin laua ääres on kosta altkorruselt, kus asub mingi penskarite ööklubi, tohutut bailabailat. Mati Nuude lint käib ja lisaks kostub kohutavat kappamist. Ihii! Aga nüüd tudule. Kommentaarid