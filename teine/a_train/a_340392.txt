www.advent.ee	 Ingel, keda ma nägin seisvat mere peal ja maa peal, tõstis oma parema käe taeva poole ning vandus selle nimel, kes elab igavesest ajast igavesti, kes on loonud taeva ja mis seal on ning maa ja mis seal on ning mere ja mis seal on: Aega enam ei kulu, vaid seitsmenda ingli hääle päevil, kui ta hakkab pasunat puhuma, siis on läinud täide Jumala saladus, nagu ta seda rõõmusõnumit on kuulutanud prohvetitele, oma sulastele.” (Ilm 10:5–7) Minu sõber Jim jalutas Põhja-Prantsusmaal Normandia ranni-kul ameeriklaste kalmistul. Tuhanded Ameerika sõdurid kaotasid 1944. aasta 6. juunil ja sellele järgnevatel päevadel seal oma elu. Noored poisid, täis lootust ja paljutõotavat, riskisid kõigega maal, mis oli kaugel nende perest, kodust ja sõpradest, nad riskisid selle nimel, et vabastada võõras riik kurjuse võimu alt, mis oli natsi-Saksamaa. Jim jalutas tuhandete kenasti reastatud valgete ristide vahel ja tema pilku püüdis üks rist. Sinna oli kirjutatud: Burnell W. Coolen Pvt. 8 Inf. 4 Div. Massachusetts, June 21, 1944 Ta taipas aukartusega, et see sõdur oli surnud täpselt kuus aas-tat enne tema sündi. Kuna reamees Coolen oli valmis Jimi sünni-päeval surema, sai Jim sündida vabal maal, mitte haakristi türan-nia all. Kuna Burnell W. Coolen lebas Normandia mullas, ei saa-nud ta kuidagi teada, et enam kui 60 aastat hiljem on tema nimi ja kangelasteod kirjas raamatus, mida loetakse üle kogu maailma. Aga just nii saab pühendumine sageli oma tasu. Kaua aega pärast seda, kui näitleja on elulavalt lahkunud, inspireerivad tema kange-lasteod ikka veel teisi. Uues Testamendis on Jumala saladus evangeelium, miski, mis oli möödanikuaegadel varjatud, kuid nüüd on see Jeesuse Kristuse kuulutuses valguse kätte toodud (Rm 16:25, 26). Ilmutusraamatu kohaselt toimub suur evangeeliumikuulutamine vahetult enne viimase pasuna hüüdu. See evangeelium räägib meile, et keegi teine oli valmis sinu ja minu eest surema, kaugel oma kodust, nii et meie saaksime elada vabaduses ja muuta seda maailma. Issand, ma soovin käia Tema jalajälgedes, kes minu eest suri. Ma sammun maailma ajastu lõpusündmuste saabudes Temaga ühes marsi-taktis. Aita mul täna Tema kannul püsida.