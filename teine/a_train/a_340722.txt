www.naisteleht.ee	 2. Köögiviljad kuskussiga Valmistamise aeg 40 minutit 2–3 eri värvi paprikat 1 baklažaan 1 suvikõrvits 2–3 spl toiduõli 3 dl kuskussi 4,5–5 dl lihapuljongit 1 spl võid basiilikut tüümiani Kaste 2 dl oliiviõli (extra virgin) 3–4 spl sidrunimahla 2–3 spl valgeveiniäädikat 1–1,5 tl soola musta pipart Puista kuskuss kaussi. Lase vesi keema, lahusta selles puljongikuubik ja kalla kuskussi peale. Puhasta köögiviljad ja lõika suupärasteks tükkideks. Baklažaanitükkidele raputa pisut meresoola, et see tõmbaks neist vett välja – piisad kuivata majapidamispaberiga. Kalla vokkpannile sortsuke toiduõli ja prae köögiviljad kergelt läbi – nii palju, et need jääksid siiski krõmpsuks. Sega kuskuss köögiviljade hulka. Viimasena sega juurde oliiviõlist, sidrunimahlast ja valgeveiniäädikast valmistatud ja soola-pipraga maitsestatud kaste. Serveeri kohe! 3. Pestoga kaetud lõhe Valmistamise aeg 45 minutit 600–800 g lõhefileed 2–3 spl toiduõli 1 soola 3–4 spl pestot laimipipart Lõika kalafilee väiksemateks tükkideks või tõsta terve kalafilee toiduõliga ülemääritud ahjuvormi. Maitsesta vähese soola ja laimipipraga. Määri kalale pestot. Küpseta ahjus 175 kraadi juures 25–30 minutit, kuni kala on küps. Madalal temperatuuril küpsetades saad ülimahlase ja maitsva kala. Serveeri keedetud riisi ja värske salatiga. VIHJE! Peida kala alla ahjuvormi pehme viljalihaga köögivilja(de) tükke, näiteks suvikõrvitsat, tomatit ja/või paprikat, siis on salat kohe olemas! Retseptid: Tiina Trolla Serveerimisnõud: www.livest.ee