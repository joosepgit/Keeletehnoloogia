arvamus.postimees.ee	 Üleskutse: teata kevadistest probleemidest! Kevadiste ilmade saabumine rõõmustab pärast pikka, külma ja lumist talve paljusid, ent valmistab ka üksjagu muret: keldrid ja tänavad täituvad lumesulamisveega, jalakäijatel ja autodel tuleb ukerdada porimülgasteks muutunud teedel ning sooja ja külma ilma vaheldumine uuristab teedesse löökauke. REKLAAM Postimees.ee ootab üle Eesti lugejate kirjeldusi ja pilte probleemsematest kohtadest, kus kevadised ilmastikutingimused peavalu valmistavad. Keldris uputab? Tänav on muutunud lainetavaks veekoguks? Löökauk rikkus auto? Anna oma murest teada! Ühtlasi ootame lugejatelt nõuandeid, kuidas selliseid probleeme ennetada või nende tagajärgi likvideerida. Teie kirjeldusi ootame selle loo kommentaaridesse, juurde võiks lisada täpse aadressi, kus probleem tekkinud on, et toimetus saaks asja lähemalt uurida. Pilte ootame aadressile online@postimees.ee. Kindlasti palume juurde märkida koht, kus pilt tehtud on ning ka pildistaja kontaktandmed, et vajadusel saaksime olukorra täpsustamiseks teiega ühendust võtta. Erakordsemad pildid avaldame Postimees.ee's.