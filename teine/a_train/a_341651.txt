www.bioneer.ee	 Lilleoru MTÜ andis välja heategevusliku 2011. aasta seinakalendri. Igalt müüdud kalendrilt läheb 15 krooni Dharma SA poolt loodud “Lastekodu noorte stipendiumifondi”, mis on loodud selleks, et aidata lastekodust pärit noori hariduse omandamisel ja iseseisva elu alustamisel. Kui aasta läbi saab, võib kalendrit kasutada kui heade nõuannetega ravimtaimeraamatut. Seinakalender on A3 formaadis ja spiraalköites. Lilleorus asetseb kogu maailmas ainulaadne Elulille park ning mahepõllumajandusliku ürdiaia üks osa paiknebki just Elulille kujundi suurtel õielehtedel. Siia on rajatud peenrad, kus kasvatatakse väekaid ravimtaimi, millest valmistatakse kohapeal ka tervistavaid teesegusid. Dharma "Lastekodu noorte stipendiumifond" on selleks, et aidata lastekodus kasvavatel põhi- ja keskkooli lõpetavatel noortel saada parem haridus ning võimalused oma iseseisva elu alustamiseks. Stipendiumid on suunatud tublidele noortele, kes alustavad iseseisvat elu ja plaanivad õpinguid jätkata kas kutsekoolis või ülikoolis. Noor võib ise otsustada, milliseks otstarbeks ta stipendiumi kasutab. 2010. aasta augustis maksti SA Dharma fondist välja viis 1000-kroonist stipendiumi põhikoolilõpetajatele ning viis 2000-kroonist stipendiumi gümnaasiumilõpetajatele. Kalendri hind on 95 krooni, millele lisandub saatmise kulu. Kes soovib kalendrit posti teel ja kiiresti, siis tuleb lisada oma mobiiltelefoni number ja kalender saadetakse kulleriga ühe tööpäeva jooksul.