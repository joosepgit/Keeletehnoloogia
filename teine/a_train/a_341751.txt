www.naisteleht.ee	 «Õige hooldus algab kinga ostmisest. Ei maksa öelda, et, ah, mul kodus mingi viks on, vaid uutele saabastele või kingadele tuleb ikka sobiv hooldusvahend kaasa osta,» annab Thalfeldt head nõu. Juba enne esimest kasutuskorda tuleks jalanõud kaitsva vahendiga töödelda, et nad niiskusele ja kandmisele hästi vastu peaksid. Puhtus eelkõige Thalfeldti sõnul tuleb kingad ja saapad enne neile viksi või kreemiga lähenemist kindlasti puhtaks teha: suurem sopp ja liiv maha harjata ning lapiga üle käia, alles siis tohib jalatsit viksimakreemitama asuda. Ja igale jalanõule peab valima õige vahendi. «Kui ikka sileda naha puhastusvahendiga seemisnaha kallale minna, ei pruugi seda enam millegagi päästa,» sõnab ta. Erinevate vahendite kohta annavad kingamüüjad head nõu. Et täpselt õige hooldusvahend leida, soovitab Thalfeldt kinga või saapa poodi kaasa võtta. Thalfeldt rõõmustab, et inimesed muutuvad aina teadlikumaks ja uurivad ning küsivad jalatsite hoolduse kohta päris palju. Millised on head hooldusvahendid? Thalfeldt teab omast käest, et hästi teevad töö ära Salamanderi ja Ecco tooted, ent proovida tasub teisigi. Peaasi, et kingad hooldatud oleksid. Sisetallad pikendavad iga Sellele, et jalanõud paremini vastu peaksid, aitavad kaasa ka sisetallad, samuti kappi puhkama pandud jalanõudesse torgatud liistud, mis hoiavad neid vormis. «Ja muidugi ei tohi hooaja lõppedes jalanõusid lihtsalt kappi visata, vaid tuleb enne puhtaks teha,» tuletab Thalfeldt meelde. Rusikareeglit, kui tihti jalanõusid peaks hooldama, Thalfeldti ütlust mööda pole. Aga korra nädalas võiks nad siiski üle vaadata ja korda teha, sügiseste poriilmadega isegi paar korda nädalas. Kuidas aga käituda siis, kui jalanõud iga päev koju jõudes poriga kaetud on? «Siis tuleb jalga tõmmata kummikud,» muigab Thalfeldt.