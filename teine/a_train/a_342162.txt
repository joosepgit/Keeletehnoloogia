www.advent.ee	 See on seitsmes pitser süvenevas katastroofide reas. Kuigi sõna-kasutus on kirjanduslik, peegeldab sõjast, näljahädast ja katkust rääkimine evangeeliumi hülgajate progresseeruvat vaimulikku allakäiku. Evangeeliumi hülgamine on sama, kui me võtaksime taime kasvukeskkonnast ära päikesepaiste ja niiskuse. Miski ei kasva ilma vee ja valguseta. Üks mu sõber tegeles hiljuti raske projektiga – oma talliga nen-de maja tagaaias. Ta otsustas kohendada talli vanimat osa. See vajas hädasti parandamist. Üks sein oli peaaegu kokku kukkumas, igal pool olid ämblikuvõrgud ja põrand oli pea üleni mädanenud. Kõikjal vedeles igasugust prahti ja ta asus teatud hirmuvärinaga seda välja rookima, et jõuda talli parandamiseni. Esimene plaan oli viia kõik praht välja ja lammutada sein, enne kui see ise kokku kukub. See tehtud, pidi Jim otsustama, kas lammutada vana põrand ära või ehitada uus selle peale. Lõpuks hakkas ta üles tõmbama põrandat, mis oli pikkade aastakümnete jooksul mädanenud. Põranda lammutamine tõi esile talli all oleva pinnase. Jim oli tõeliselt üllatunud täielikust surmast, mis oli mitu aastakümmet põranda all olnud. Pinnas oli muutunud väga peeneks puuderjaks massiks. Kuna juba aastaid ei saanud sinna ligi ei valgus ega niis-kus, puudus seal täielikult igasugune elu. Ainsaks elu märgiks olid koleda välimusega putukad, kes veetsid oma eksistentsi sihitult hõbedase tolmu sees igavledes. Meie vaimulik elu kuivab kiiresti kokku, kui me seda Sõna vee ja Jumala armastuse päikesevalgusega ei hoolda. Vaimuliku hülja-tuse lõpptulemus on elu täis putukaid” ja julgusetuse kuiv kõrb. Aga me saame vaimulikult kasvada, kui avame end Jumalale ja Tema Sõnale. Vaimulik kasvamine tähendab meid Jumalast eral-davate patu põrandalaudade ülesvõtmist ning usaldamatuse ning tähelepanu kõrvalejuhtimise seinte maharebimist, mis takistavad Pojal [Son vs sun] sisse paista. See, kes lõi maailma eimillestki, saab tuua elu ka nendele, kes on vaimulikult surnud. Issand, ma otsustan täna avada end Sinu kohalolu valgusele ja niiskusele. Eemalda minu elust vaimulikud takistused ja täida mind oma värskendava Sõnaga.