www.naisteleht.ee	 Hea stsenaarium võtab juba peas kuju? Muidugi võtab, eriti kui asjasse segada veel mõned opossumid, nais-skunk, kilpkonn ja muud tegelased. Ja hekk, mis üleöö nende õuele on kerkinud. Järjekordses suurepärases kogupere multifilmis on üle mõistuse pöörased tegelased – kuidas muidu võiks juhtuda, et suure hurraaga minnakse kodusest metsanurgast suurde city’sse rämpstoitu otsima ja seal loomulikult suurematesse ning väiksematesse jamadesse satutakse, – ja nende hääled suurepäraselt paika loksunud: need aitavad niigi ägedaid karaktereid veel paremini välja joonistada.Nalja igatahes saab ja saab taas kord tõestatud ka teada-tuntud fakt, et rääkivad loomad on naljakad! «Üle heki» on igati väärt kraam laste filmiriiulisse Jääaja-, Madagaskari-, Buratino- ja Barbie-multikate kõrvale. Samas on see film ka mitmes mõttes õpetlik: aitab lastele selgeks teha, et ülemäärane tarbimine (kuum teema ju meilgi) on halb, et teisi ei tohiks omakasu huvides ära kasutada ja et perekond on kõige tähtsam maailmas. Kui kinos käidud ja laps tahab filmi üle arutleda, saab temaga need teemad kenasti lahti rääkida.