www.bioneer.ee	 Hoolimata sellest, et revideerimisprotsess ei ole veel läbi, nõuab Euroopa Komisjon kaitseklauslite mahavõtmist. Eesti valitsusvälised organisatsioonid esitasid nii põllumajandusministeeriumile (vt. siit: mon810_final ; põllumajandusministeeriumi vastus, vt. siit: pm_vastus_mon810_veebruar_09 ) kui keskkonnaministrile ja Euroopa Liidu Asjade Komisjonile (vt. siit: minister_tamkivi_mon810 ) palve mitte toetada Euroopa Komisjoni nõuet kaotada liikmesriikides kehtestatud GM maisi kasvatamise keelud. Hoolimata sellest hääletas 16. veebruaril Põllumajandusministeeriumi esindaja toiduahela ja loomatervishoiu alalises komitees selle poolt, et Kreeka ja Prantsusmaa peaksid loobuma oma keeldudest; 2. märtsil hääletas Eesti Keskkonnaministeerium, et Ungari ja Austria peaksid loobuma oma samalaadsetest keeldudest. Toiduahela ja loomatervishoiu alalises komitees ei saavutatud kvalifitseeritud hääleenamust ei keeldude säilitamise ega mahavõtmise poolt. Keskkonnanõukogus hääletasid aga Euroopa Liidu keskkonnaministrid geneetiliselt muundatud Monsanto MON810 GM maisi kasvatamise üle ning jõudsid otsusele, et Austriale ja Ungarile peab jääma õigus otsustada oma territooriumil GM maisi kasvatamise riskide üle ise. Vaid Eesti, Suurbritannia, Soome, Holland ja Rootsi toetasid Austria ja Ungari survestamist, et nad kasvataksid ka geneetiliselt muundatud maisi.