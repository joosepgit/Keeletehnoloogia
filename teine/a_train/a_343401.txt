www.naisteleht.ee	 Lisaks maltoosale tuleb joogi tegemiseks poest koju tarida ka suhkrut ja pärmi. Kuigi mõnes poes on müügil ka spetsiaalset õllepärmi, ajab asja suurepäraselt ära ka harilik kodumaine pagaripärm, tõdeb Arumäe. Kes soovib, võib oma jaanipäeva-eelsele õlleteole anda ka erinevaid põnevaid maitsenüansse, lisades näiteks ingverit, piparmünti, rosinaid, kohvi, kõrvetatud suhkrut või hoopis külmkappi seisma jäänud mett. «Pidage veel meeles, et maltoosat tuleks segada käesoojas vees. Külmas vees ei taha see eriti lahustuda, päris kuuma vett ei tohiks samuti kasutada, muidu ei lähe pärm käima,» annab Arumäe Naistelehele enne õlletegu oma viimased soovitused. Ja siis pruulima! Merle Luik Lisa maltoosale 15kraadist keetmata joogivett nii palju, et purgi servani jääks viis-kuus sentimeetrit vaba ruumi käärimiseks – juhuks, kui käärimisel tekib vaht. Võta suhkru ja pärmi segu, mis nüüdseks on paar tundi seisnud, ning vala purki õllevirdele peale. Kata purk rätiku või marliga ning aseta nõu jahedasse ja pimedasse kohta. Lase umbes ööpäev seista. Teisipäev: Järgmisel hommikul sulge purk plastkaanega. Käärita, kuni paras maitse ja kangus käes. Kolmapäev: Proovi õlut umbes kolmandal päeval – kui selle maitse ja kraadid sulle sobivad, pane purk külmkappi. Nõu põhja langev sade ei tähenda midagi halba, vaid näitab, et käärimine on katkenud. Kui soovid, villi õlu pudelisse, kuid hoolitse, et pärm purgi põhjast pudelisse ei satuks, sest muidu läheb märjuke sogaseks. Külmkapis peaks jook säilima paar nädalat. Proffide värk! Kui tahad õlleteo tõsisemalt käsile võtta, võid koju soetada koduõlle valmistamise komplekti. Meie leidsime ühe sellise, mis sisaldab kääritamisnõud koos mõõdu- skaala, kraani ja õhuklapiga, õllepärmi, õllekontsentraati, humalaekstrakti, doseerimislusikat, kasutusjuhendit ja retsepte. Komplektiga saab valmistada umbes 25 liitrit koduõlut. Jätad nõud alles ja hiljem ostad juurde vaid kontsentraate, mille hinnad sõltuvad õllemargist ja ulatuvad kuni kolmesaja kroonini. Komplekti hind on 750 krooni, tellida saab www.bier.ee.