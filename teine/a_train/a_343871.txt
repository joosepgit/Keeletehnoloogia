www.bioneer.ee	 Uued trammid hakkavad sõitma liinil Ülemiste-Tondi, mis selleks otstarbeks ka renoveeritakse. Foto: Katrin Lipp, www.bioneer.ee Vabariigi valitsus kiitis täna heaks kasutamata saastekvootide müügist saadava 45 miljoni euro eest 15 uue trammi soetamise. Uute trammide tarbeks on aga täielikult vaja uuendada ka trammitee ja alajaamad, sest uute trammide teljekoormus on suurem ja tehnilised nõuded praegusest erinevad. Uus tehnoloogia parandab oluliselt Tallinna ühistranspordi kvaliteeti, mis aitab muuta linnaelanike transpordieelistusi ühistranspordi kasuks. Nii väheneb kesklinnas autode hulk ja seega ka õhusaaste kontsentratsioon.