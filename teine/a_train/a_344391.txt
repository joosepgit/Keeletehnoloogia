www.naisteleht.ee	 Kui ahjus küpsetamist lubavat viidet pakendil pole, tuleb süüa valgeid, kuivi ja maitsetuid kartuleid. «Kõige rohkem meenutavad nn päris-fritüüri-friikartuleid Farm Frites French Friesi kartulid, nii maitselt kui krõbeduselt,» ütleb Naistelehe žürii liige Tanel (32), kes kodus küpsetab fritüüriga isegi broilerikoibi. «Kõikidel teistel kartulitel oli juures taimeõli ebameeldiv kõrvalmekk. Ahjus ei saagi valmistada nii häid kartuleid kui fritüüris. Kõige tähtsam kartulite fritüüris valmistamisel on, et need pandaks võimalikult kuuma õli sisse, ahjus valmistamisel aga ei tohi õliga liialdada – kartuleid tuleb maitseainete, soola ja pipraga maitsestatud õlis vaid kergelt segada, hoolikalt nõrutada ja veerand tunniks küpsetusplaadile kuuma praeahju panna.» Rasvata ja küpsetuspaberil küpsesid ahjus kuldpruuniks Aviko, Lutosa, Farm Fritesi Oven Crinklesi ja Härmavilja friikartulid Kullakesed. Ka kartulisordist sõltub friikartulite puhul palju – enim meeldisid testijatele Aviko Zig Zagi pehmed ja mahlased friikartulid.