www.naisteleht.ee	 Esialgu pidas ta süüdlaseks füüsilist koormust ja värsket mereõhku, aga kui Värati retseptide järgi tehtud toidud ka pealinnas sama hästi mekkisid, jõudis talle kohale: hea toidu saamiseks on vaja korralikku toorainet, ilusaid mõtteid ja aega. Kõik need komponendid on Väratil olemas ja rändavad sealt suve lõpus linnakojugi kaasa. Soov seda imekogemust teistega jagada kasvas tasapisi raamatuks. Nii ongi nüüd kaante vahele jõudnud lihtsate, aga imemaitsvate igapäevaste maatoitude retseptid, mis rahakotti auku ei hammusta. Kõige vanem raamatus on Varje koduleiva retsept. «See juuretis, millest meie külas leiba valmistatakse, on koos õpetussõnadega käest kätte käinud üle saja aasta,» ütleb Riin. Ajaloohõngulised on ka vanaaegsed köömnekuklid, Rootsi kook, Riini marineeritud angerjas, seenesupp, Reinu siiaäkiline ja räim tomatis, jookidest sügisene tervisetooja. Raamatu autorite erilised lemmikud on Varje delikatessräimed. Neid valmistades pidage ainult meeles, et õige tulemuse saamiseks peab räim olema külma ilmaga hommikusest merest värskelt tulnud! Anna-Liisa Mets Oltsi potiliha 2 sea sisefileed 100 g Prantsuse sinepit 2 sibulat 4 tomatit 2 suurt õuna 100 g konjakit või brändit või kalvadost rosmariini terake kaneeli soola pipart Puhasta ja viiluta õunad ning pane koos terakese kaneeliga konjaki alla tõmbama. Lõika sea sisefileed umbes 5 cm tükkideks, viiluta sibulad ja tomatid. Võta lõkke- või ahjupott ja pane kihiti sisse sealiha, siis sinep-sool-pipar-sibul-tomat-rosmariin ning siis veel üks samasugune ring. Kõige peale laota õunaviilud ja kalla otsa konjak. Täida ahjupott keeva veega nii, et õunad oleksid kaetud. Lõkkesütes küpseta 2–3, ahjus 160 kraadi juures vähemalt 2 tundi. Vahepeal vaata ja maitse, kas vett või soola on juurde vaja. Vaarika-kohupiimakreem 500 g kohupiimapastat 250 g vahukoort 700 g värskeid või külmutatud vaarikaid 100 g suhkrut 1 tl vanillsuhkrut piparmünti Vahusta vahukoor koos paari supilusikatäie suhkru ja vanillsuhkruga. Teises kausis mikserda kohupiim ja suurem osa vaarikatest ning ülejäänud suhkur. Kalla vahukoor kohupiimavahu peale ja sega ettevaatlikult alt-üles-liigutustega segamini. Tõsta magustoidukausikestesse, kaunista mõne vaarika ja piparmündilehega. Auguga sai 5 viilu röstimata saia 5 muna 150 g riivjuustu praadimiseks õli soola pipart murulauku või tilli Vajuta saiaviilude sisse klaasi servaga augud. Pane kõik saiatükid pannile ja löö iga auguga viilu sisse üks muna. Maitsesta. Pruunista minutike. Kui munavalge hakkab hüübima, pööra sai teistpidi ja prae veel veidi. Riputa saiadele riivjuustu, pane pannile mõneks ajaks kaas peale ja lase juustul sulada. Serveerimisel pane augutäide ehk saiaring muna peale, riputa üle tilli või murulauguga ja paku juurde värskeid tomateid või muud head salatit.