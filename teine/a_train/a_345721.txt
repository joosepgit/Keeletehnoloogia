www.bioneer.ee	 Dereema draakonipuu 'Janet Craig' Taimed suurendavad nii meie vaimset kui ka kehalist heaolu. Aiapidamine ja taimede kasvatamine on üks maailma soositumaid vabaajaveetmise vorme. Taimedega loome enda ümber sooja ja õdusam atmosfääri, neil on meie kodu kaunistamise kõrval ka märkimisväärne esteetiline ülesanne. NASA kosmoseagentuur uuris 1980. aastal esmakordselt 12 kõige tavalisema toataime abil, kuidas nad ikkagi hermeetiliselt suletud katsekambri õhust suudavad eemaldada formaldehüüdi, benseeni ja triklooretüleeni. Peale uurimistulemuste avalikustamist loodi "Plants for Clean Air" Council – organisatsioon ”Taimedega puhas õhk”, mis propageerib toataimede kasvatamist ja kasutamist siseruumide õhukvaliteedi parandamiseks nii tööl kui kodus. Järeluuringute jaoks rajas NASA maksimaalselt välisõhust eristatud ”biokodu”, kus kasutati palju sünteetilisi sisustusmaterjale, mis eritavad keemilisi ühendeid. Taimedeta biokodus tekkis inimestel nn. ”haige hoone”-sündroom ( loe Tervisekaitse artiklit ). Biokodust võeti õhuproove enne ja pärast toataimede paigutamist sinna, sama tehti võrdlusel kasutatud aktiivsüsi-filtri puhul. 12 toataime puhastasid õhku saastest sama hästi kui söefilter, mis tõestas nende arvestatavat tähtsust umbseks ehitatud ruumi tervisliku õhu tootjatena. Kuidas taimed õhku puhastavad? Rohke taimekogus lisab samuti ruumi õhuniiskust, mille tagajärjel õhu mikrobakterite suhteline arv väheneb ja me parandame seeläbi isikliku hingamisruumi õhu kvaliteeti. Kuna formaldehüüd on toaõhus kõige enim levinud mürk, siis võeti taimede võime seda ainet hävitada hindamise lähtekohaks. NASA uuritud toataimedest olid kõik võimelised õhust formaldehüüdi eemaldama, kuid eri taimede puhul oli erinevusi. Toaõhku rikkuvate mikroobide arv on seda väiksem, mida niiskem õhk on meie ümber. Optimaalne õhuniiskus inimesele oleks 50-60 %. Kui suhteline õhuniiskus on 72%, oleks mikroobe õhus minimaalselt, kuid nii niiskes hakkavad mööbel ja ehitusmaterjalid hallitama. Selline niiskus saavutatakse ainult kasvuhoones. Et toataimede õhupuhastussüsteem toimiks hästi, tuleb hoolitseda taimede eest maksimaalselt hästi: õieti kasta, anda piisavalt valgust ja toitaineid ning hoida kahjurite eest. Osa taimi eritab õhku rohkem niiskust kui teised, sel moel toimivad taimed ka hingamisõhu parandajatena. Kõige vähem auravad niiskust kaktused ja sukulendid, kuid nende lehed on paksud ja nahksed ja neid kastetaksegi vähem. _______________________________________________________ Allikas: Ulla Kervinen, "Huonekasvit puhdistavat ilmaa".