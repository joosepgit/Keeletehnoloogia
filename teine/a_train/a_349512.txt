www.bioneer.ee	 Veepuhastusjaama avatud uste päeval viivad AS Tallinna Vesi spetsialistid alates kella kümnest kuni kella kolmeni igal täis- ja pooltunnil läbi eesti- ning igal täistunnil venekeelseid ekskursioone . Tallinna linn saab umbes 90 protsenti oma joogiveest pinnaveeallikatest, mille kogumaht on 35 miljonit kuupmeetrit ja pindala 1782 hektarit. Esimesed ojad ja jõed saavad alguse Aegviidu metsadest ja rabadest. Veed kogutakse ja juhitakse kuude veehoidlasse, et hoida ja säilitada veevaru Tallinna suurimas ja tähtsaimas pinnaveeallikas - Ülemiste järves, mille maht on 17 miljonit kuupmeetrit. Veepuhastusjaama maksimumvõimsus on umbes 123 000 kuupmeetrit ööpäevas.