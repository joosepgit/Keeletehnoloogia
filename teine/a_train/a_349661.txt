www.naisteleht.ee	 Mäletan, et viisin Andrew’ korterikaaslase koju ja kui uksel Andrew’d kohtasin, oli esimene mõte, et tuleb vist lõbus semester!» Samasuguse pika pilguga vaatas ka Andrew Sirli üle. Üürike koosoldud aeg «Ametlikku algust meie suhtel polegi. See lihtsalt arenes sõprusest millekski enamaks,» mõtiskleb Andrew. Enne Andrew’ga kohtumist oli Sirli kujutlus Austraaliast nagu ühel keskmisel eestlasel ikka. Aga kohe pärast austraallasega tutvumist algas tal koolis loeng ingliskeelsete riikide kultuuriloost. «Olin seal vist ainus, kes kõik üles kirjutas. Olin nagu seriaali «Seks ja linn» tegelane Charlotte, kes armastatud mehe pärast juudiks tahtis saada.» Semestri lõpus, kaks nädalat enne 2004. aasta jõule, pidi Andrew tagasi lendama. «See hüvastijätt lennujaamas oli meile kohutavalt raske,» räägib Andrew. «Raske oli lahkuda, kui tulevik oli nii ebaselge.» Usk teineteisesse Järgmised kuus kuud käis maailma eri nurkade vahel pidev telefoni ja MSNi teel suhtlemine. Arved olid meeletud. Suhte jätkamine nõudis meelekindlust ja kannatlikkust. Pikamaasuhtes on loomulikult probleemiks ka armukadedus. Andrew’ arvates tuleb see tunne lihtsalt kõrvale heita, sest vastasel juhul suhe ei toimiks. «Teise tegusid pole võimalik kontrollida, sa pead temasse uskuma,» ütleb ta. Suveks otsustas Sirli Andrew’le Austraaliasse külla sõita. Taaskohtumise šokk Pärast pooleaastast lahusolekut lennujaamas taas kohtudes valdasid paari vastakad tunded. «Nii imelik oli: pool aastat olin peaaegu iga päev seda häält kuulnud ja siis järsku taipasin, et selle hääle taga on ju ka nägu ja inimene,» meenutab Sirli. Andrew’ kujutas ette, et Sirli hüppab taaskohtumise ärevuses üles-alla, aga tegelikult oli tüdruk hoopis pool tundi lihtsalt oimetu. «Ja siis tundsin, et okei, lõpuks olen Andrew’ga,» meenutab Sirli. Mõne tunniga sai paar ühele lainele. Kaks kuud nautisid Sirli ja Andrew Austraaliat, siis pidi tüdruk koju lendama. Seekordne hüvastijätt aga oli kergem, sest Sirli oli otsustanud nelja kuu pärast tagasi Austaaliasse tulla, omakorda vahetusüliõpilasena. Päikeselises Melbourne’is sai paar koos olla tervelt pool aastat. Kui Sirli vahetusperiood lõppes, võttis Andrew end töölt lahti, pakkis asjad ja lendas koos armastatud tüdrukuga suvisesse Eestisse. Praegu elab paar Sirli vanemate juures, kes suhtuvad Andrew’sse kui oma poega. Noormees otsib tööd ja soovib Eestisse jääda veel umbes kaheks aastaks. Selle ajaga jõuab Sirli kooli ära lõpetadaing siis nad otsustavad, kus ja kuidas nad oma eluga edasi lähevad.