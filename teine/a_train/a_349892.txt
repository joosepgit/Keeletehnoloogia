www.naisteleht.ee	 «Üldmenetlus oleks võinud aega võtta veel umbes aastakese, kuid ma ei soovinud sellega rohkem kokku puutuda. Tahtsin selle lõpuks ja täielikult kõrvale jätta. Samuti ei vähendaks tema vangis olemine minu näoarmi.» «Kurjategija oli ja on katseajal, mis tähendab, et kui ta veel kord seadust rikub, läheb ta uuesti ja väga pikaks ajaks vangi,» räägib Ines kohtuotsusest. «Ma loodan, et ta hoiab ennast tagasi ja ei riku enda ega oma lapse tulevikku ära.» Inesel on hea meel, et kohtusaaga läbi on ja ta rahulikult edasi elada saab. Seevastu kurjategija käitub üsna agressiivselt edasi ega näi tänini kaklust kahetsevat. Viimati kelkis ta sõbrannade ees, et mõtelda, kui hästi tal läks – sai nii kerge karistuse! Noor naine tungis Inesele kallale möödunud aasta 26. juulil Pärnu ööklubi Mirage ees. Ta lõi Inesele rusikaga näkku ning kokteiliklaasiga veel takkajärgi. Ines toimetati sündmuskohalt kiirabiga Pärnu haiglasse.