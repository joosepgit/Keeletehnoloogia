www.bioneer.ee	 Naerata Ometi käivitas juuni alguses projekti abistamaks perekonda Saaremaalt majapidamise olukorra parandamisel ja küttepuude ning muu eluks vajaliku soetamisel. „Otsustasime perekonda toetada, kuna pere elab majanduslikes raskustes. Ema on 80% töövõimetuspensionil ning isa töötab autojuhina ning peab olema väga pikalt perest eemal, et peret kuidagi ära toita. Peres on kasvamas ka 18-aastane erivajadusega noor,“ lausus projekti eestvedaja Kuno Kompus. Marii on sündinud kuuelapselise pere noorimana. Tüdrukuke sündis enneaegsena, suure sünnikahjustusega. Põhidiagnoos: Paralysis cerebralis infantilis (PCI), mis on sünnikahjustuse tagajärg. Marii on liikumisvõimetu ja vajab ööpäevaringset hooldust, lisaks ei ole tal tasakaalu. Marii ei istu iseseisvalt, ainult toestatult spetsiaalses kärus. Mariil puudub kõne ja ta on pime. Marii on emotsionaalselt väga arenenud ja tema nägemise kompenseerib üliarenenud kuulmine ja teised meeled. „Projekti eesmärgiks on aidata perel paremini toime tulla ning toetada perekonda uue pliidi, korstnajala ja soojamüüri ehitamisel, lisaks olla abiks küttepuude muretsemisel. Korstnajalg on u. 100 aastat vana ja küttekehad kuskil 50-aastased, kohati eluohtlikud,“ lisas Kuno Kompus. Uue korstna, pliidi, soojamüüri ja ahju ehitamine läheb kokku maksma ~3500 eurot, lisaks küttepuud ~300 eurot ja muud ootamatud kulutused, kokku tahame annetajate abiga kokku saada ~4000 eurot. Selleks, et aidata on 2 võimalust: Pangaülekanne: Sampopank 332132960003 SEB 10220101993019