www.naisteleht.ee	 Kasuta kreemi õigesti Ükski kreem ei kaitse ilmaolude eest sada protsenti, ütleb Kuum. Seda eriti juhul, kui vahendit ei tarvitata juhiste kohaselt: kreemi mõju kaob enamasti paari tunni jooksul ning siis tuleks seda uuesti nahale kanda. Dermatoloogile sekundeerib Tallinna Zelluloosi ilusalongi kosmeetik Sirje Kõiv, kes õpetab, et kreem tuleb nahale kanda umbes 30 minutit enne õueminekut – selle ajaga jõuab see piisavalt imenduda. Ta hoiatab, et talvelgi ei tohi unustada päikesepõletuse ohtu. Seepärast soovitab ta kreeme, mis kaitsevad ühtaegu mitme välismõju eest ehk võitlevad nii lõikava tuule, miinuskraadide kui ka päikesepõletusega. Sobib ka plusskraadidega Kõivu sõnul võib nn külmakreemi kasutada ka plusskraadidega, kui inimene tunneb, et põsk hakkab karedaks minema ja vajab kaitset. Ning vastupidi: kui külmakreemi pole käepärast, aitab lumisel päeval hädast välja tavaline, kas või vett sisaldav kreem. Ent sel juhul tuleb kindlasti meeles pidada eespool nimetatud 30 minuti reeglit. Nii mõnedki suusasportlased ja lumelauasõbrad on aga arvamusel, et ükski ime­kreem ei suuda võistelda kvaliteetse suusamaskiga. Kui ikka kõrvus vihiseb jäine tuul ja külmataat näpistab, hoiab see näo kenasti soojas. Triin Raestik Päike põletab ka talvel Lumi peegeldab päikesekiirgust, suurendades päikesepõletuse ja nahakahjustuste ohtu, hoiatab dermatoloog Elo Kuum. Seepärast on oluline kasutada korralikke päikeseblokaatoreid ehk kreeme SPF-faktoriga 30 ja üle selle. Päikeseblokaatorit tuleks näole kanda 15–30 minutit enne päikese kätte minekut ja see­järel keskmiselt iga kahe-kolme tunni tagant. Külmakreemid Garnier Ambre Solaire kaitseb nahka külma, tuule ja ka päikese eest (SPF 25). Aitab külmast ja tuulest põhjustatud naha kuivamise vastu. Hind: 109.00 Weleda Calendula Wind & Weather Cream mesilasvaha ja täisvahaga tekitab nahale hea kaitsebarjääri, kuid ei takista sel hingamast. Kaitseb tuule, pakase ja niiskuse eest, sobib ka beebidele. Hind: 123.00