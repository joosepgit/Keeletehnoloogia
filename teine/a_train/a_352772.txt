www.bioneer.ee	 Esimese Eesti piimatööstusena tunnustati mai lõpus Valio Eesti AS-i maineka keskkonnasertifikaadiga ISO14001. Valio Eesti tegevjuhi Maido Solovjovi sõnul on sertifikaat tunnistus sellest, et keskkonnaalased riskid on ettevõttes viidud miinimumini ning kogu juhtimine baseerub hästi läbi mõeldud keskkonnajuhtimissüsteemil. „ISO sertifikaat on kinnitus sellest, et Valio Eesti on oma tegevusprotsessid põhjalikult kaardistanud, mille tulemusena on võimalik kokku hoida kulusid ja tõsta efektiivsust, vähendada keskkonnakulusid, olla paremini vastavuses seadustega ning anda igale tarbijale kindlus, et meie tooted on toodetud keskkonnasõbralikult ja -säästlikult,“ ütles Solovjov. Keskkonnasertifikaat ISO14001 väljastati Valio Eesti AS-ile 23. mail. Sertifitseerimisprotsess kestis ligi neli kuud ning keskkonnajuhtimise integreerimisele ettevõtte üldjuhtimise osaks kulus aega veidi üle aasta.