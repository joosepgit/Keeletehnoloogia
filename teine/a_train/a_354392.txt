www.advent.ee	 Puhastavas tules õelad lõpuks hävitatakse – nii juur kui oksad. Saatan on juur ja tema järgijad oksad. Jumala õiglus on jalule seatud ning inglihulk ja pühad ütlevad kooris: “Aamen!” SR 429 Sel ajal, kui maa on mähkunud Jumala kättemaksu, on õiged ohutult Pühas Linnas. Esimesest ülestõusmisest osa saanute üle pole surmal võimu. Ilm 20.6. Kui Jumal on õelatele hävitavaks tuleks, on ta oma rahvale nii päikeseks kui kilbiks. L 84,11 SR 429 Tänu ja võidurõõm kõlab kogu universumist. On kuulda “otsekui hulga rahva häält ja otsekui suurte vete kohinat ja otsekui kange pikse müristamist ütlevat: “Halleluuja! Sest Issand, meie kõigeväeline Jumal, on võtnud kuningliku valitsuse oma kätte!” Ilm 19,6