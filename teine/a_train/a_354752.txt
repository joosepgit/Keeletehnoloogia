www.bioneer.ee	 Süsihappegaasi kontsentratsiooni 550ppm juures on risk ületada paljukardetud 2C° globaalse soojenemise piir. 550 ppm suurune CO 2 kontsentratsioon atmosfääris on tagasipöördumatu kliimamuutuse künniseks ka kõige optimistlikumate teadlaste jaoks. Seega oleks vaja võimalikult kiiresti CO 2 kontsentratsiooni suurenemine atmosfääris peatada. Enne tööstusrevolutsiooni oli süsinikuringlus enamvähem tasakaalus, CO 2 osa atmosfääris oli keskmiselt 275 ppm . Alles hiljuti hakati uurima, et mis juhtub, kui süsinikdioksiidi tase peaks siiski suurenema ja ületama kardetud kontsentratsiooni 550ppm. Järjest enam inimesi esitab küsimuse, kas meil on üldse võimalik midagi olukorra parandamiseks ära teha. Euroopa keskmine õhutemperatuur on viimase saja aasta jooksul tõusnud peaaegu 1°C võrra. Kiire liustike sulamine on viinud teadlased arvamusele, et pigem on õigem mitte ületada 450ppm CO 2 sisaldust. Samas kui vaadata Gröönimaa ülikiiret sulamist ja juba toimuvaid looduskatastroofe, siis tekib tunne, et ka CO 2 kontsentratsioon 450 ppm on liiga palju. Kas see tähendab, et inimkond on hukule määratud? Kui me vähendame märgatavalt koduplaneedi atmosfääri paisatava süsinikdioksiidi hulka, siis suudab ka maakera juba kogunenud CO 2 -st tasapisi vabaneda. Vaid ise pingutades, saame me tekitada olukorra, et atmosfääri süsiniksioksiidi sisaldus hakkab langema ja koduplaneet paranema. Bill McKibben, Step It Up algatuse eestvedaja plaanib koos oma kaaslastega suurt kampaaniat nimetuse all 350 . Igaüks, olenemata elukohast, peab teadma 350 tähendust. Liikumine palub kõigi abi. Vaid koos tegutsedes saavutame edu. Abi on oodatud nii muusika, kunsti, demonstratsioonide, praktiliste ettevõtmiste kui ka kõige muu osas. Pane oma inspiratsioon tööle! Maailm vajab Sind!