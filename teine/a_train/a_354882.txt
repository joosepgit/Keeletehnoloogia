www.naisteleht.ee	 Kallimad ja eksklusiivsemad kreemid kipuvad siiski olema keeratava korgiga purkides, et kasutaja saaks näha ja nautida nende luksuslikku tekstuuri. Kui sellisel kreemil ei ole kaasas spaatlit, soovitab Maasing selle endale kindlasti soetada – siis ei lähe kasutaja kunagi mustade kätega kreemi kallale, kreemi ei kandu baktereid ja see säilib kauem. Kes spaatlit osta ei soovi, peab täitma korrektselt hügieeninõudeid. «Bakterite või mustuse sattumine kreemi sõltub muidugi sellest, kas inimene peseb enne kreemi kasutamist käed ja puhastab spaatli,» ütleb Maasing. Kui hügieeninõudeid järgida, peaksid kreemid säilima keeratava kaanega potsikutes sama kaua kui pumbaga pudelites. Mitte väga suurtel kreemitajatel soovitavad eksperdid osta väiksema kreemipurgi, sest siis vahest jõuab kreemi enne riknemist ikka ära kasutada. Teise alternatiivina võib eelistada tuubis kreeme – nendegi sisse sõrmedega ei pääse. Triin Raestik Jälgi kreemi veesisaldust. Mida rohkem vett on kosmeetikatootes, seda paremini paljunevad seal mikroobid. Kui kreemi lõhn, värv või konsistents on muutunud, on see märgiks, et kreem ei ole enam kasutuskõlblik. Sellega kaasneb kreemi mõju muutus: toode võib osutuda toksiliseks ja tekitada nahal allergilisi reaktsioone. Allikas: Eesti Kosmeetikute ja Juuksurite Erakooli kosmeetikute õpetaja Heleri Pajusaar