www.naisteleht.ee	 Sina oled KA eeskuju Tõepoolest on lapse käitumise kujundamisel suurim roll tema vanematel ja seejärel kõigil teistel, kes lastega kokku puutuvad. Kahtlemata aga on lihtsam kasvatada last aktsepteeritavalt käituma, kui ühiskond seda soosib ja oma tegutsemisviisidega sellele kaasa aitab. Kui vanem ütleb, et nii tehakse ja nii ei tehta, kuid täiskasvanud hoopis vastupidiselt toimivad, on lapsel raske mõista, mida temalt siis tegelikult oodatakse. Ei aita sel juhul ka tõdemus: «Käi minu sõnade, mitte tegude järgi.» Laps teeb, mida laps näeb! Nii et olgem kõik eeskujuks. Pea meeles! Veendu, et sinu käitumine ei põhjustaks laste vale käitumist. Sul ei lasu vastutus võõraste laste käitumise eest, küll aga vastutus sinu enda käitumise ja selle mõju eest.