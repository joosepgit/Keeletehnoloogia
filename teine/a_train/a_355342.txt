www.naisteleht.ee	 Test Nomus hot chocolate (suhkruvaba) Hind: 96.90 / 150 g Mekib: Suhu jääb tumeda šokolaadi mekk, ja see on nauding, mitte mõru. Mõjub eksootiliselt. Maksimumpunkte ei saa halva lahustuvuse ja kalli hinna tõttu. O´boy kakaojook, originaal Hind: 29.90 / 500 g Mekib: Head kakao maitset on tunda. Parajalt magus, et kiiruga juua, aga nautimiseks liiga tavaline. Võiks olla mõrkjam, kakaosem ja tummisem. Nesquiki kakaojook Hind: 26.90 / 400 g, 2.50 / 20 g Mekib: Tavaline kakaojook, mis magususe pärast meeldib lastele. Sobib igapäevaseks joomiseks, mitte nautlemiseks. Lõhn on ebamäärane ja põhja jääb liiga palju sadet. Paladin chocolate Hind: 5.50 / 33 g Mekib: Hea mõrkja šokolaadi maitsega ja lõhnab isuäratavalt, aga mehune konsistents teeb joogi nautimise raskeks. Jooks nagu kakaokisselli, vaid moos on puudu! Nesquiki šokolaadisiirup Hind: 28.00 / 300 ml Mekib: Kuigi pakil on kirjas, et sellest siirupist võib teha ka kakaojooki, võiks see jääda siiski pannkookide lisandiks – jook tuleb õudustäratavalt magus. Ka kunstlikku siirupi maitset tunda. Ära tee šokolaadijooki veega! Kuigi kakao- ja šokolaadijookide valmistamisõpetustes lubatakse pulbrit või siirupit segada ka veega, ärge seda tehke. Veega tehtud kakao ei maitse pooltki nii hea ja tundub tõelise lurrina. Kes soovivad piimarasvast hoiduda, võivad kasutada rasvavaba piima.