www.naisteleht.ee	 Kes näinud režissöör Shekhar Kapuri ja nimiosalise Cate Blanchetti «Elizabethi» ehk siis käesoleva filmi n-ö esimest osa, see juba teab, mida oodata: kostüümidraamat, häid näitlejatöid ja võrratult tabatud Elizabethi-aegset olustikku. Sa võid kinosaalis istudes koguni unustada, et vahepeal on mitu sajandit mööda läinud, ja kui viimaks pimedast saalist autodemöllu astud, tõmbab see sul justkui õukonnapreili korsett hetkeks hinge kinni.