www.bioneer.ee	 Pärast talvist rõskust ja pimedust nõuab hing rõõmu, keha aga uuendamist. Läheme sauna ning haarame endaga kaasa imetõhusad ise kokkusegatud koorijad! Saunast tuleme tagasi juba säravpuhta keha, lapselikult roosade kandade ja siidiste küünarnukkidega. Muidugi võib koorija osta ka poest, kuid sauna sobib paremini iseenda segatud võlukreem. Kõige tõhusam on koorida kuuma, korralikult läbiviheldud keha. Sool meega Hoia segu mõni minut laval, et see soojeneks. Sega hoolikalt ja hõõru siis korralikult naha sisse. Sool puhastab nahka mehaaniliselt, suurendab higieritust ning absorbeerib toksiine, mis on higistamisega naha pinnale kogunenud. Mesi pehmendab nahka ning neutraliseerib soola ärritavat toimet. Peale kõige muu sisaldab mesi tohutul hulgal mikroelemente, mis toidavad nahka, muutes selle terveks ja sametiseks. Kaerahelbed mee ja hapukoorega See on vapustav mask ja koorija ühes. Kaerahelbed valatakse üle keeva veega ning enne kehale kandmist segatakse mee ja hapukoorega. Pärast sellist koorimist on nahk terve nädala vältel sile ja sametine. Kohvipaks See on toode seeriast “meil ei lähe midagi kaotsi”. Võtad kohvipaksu oma kohvikeetjast, segad meega ning hõõrud saadud seguga kandu ja küünarnukke. Tulemus on selline, et isegi väikelapsed hakkavad kadedust tundma. Saunamõnud õiges järjekorras Enne leili tuleb duši alla minna, et avaneksid poorid ning keha valmistuks kõrgeks temperatuuriks. Sellel etapil on parem seepi mitte kasutada, rasu hoiab nahka põletuste ja kriimustuste eest, eriti kui plaanid vihtlema hakata. Pea tuleb kuivaks jätta, nii on kergem taluda kuuma auru. Oleks hea ka veidi ujuda, eriti kui oled väsinud, sul pole just eriti liikuv eluviis või tahad lihtsalt kaalust alla võtta. Keera pähe käterätik või kasuta mütsi (see ei tohi olla ei liiga kitsas ega ka liialt lai) ja seejärel — leiliruumi. Ära kohe päris üles roni, harju enne kuumusega. Lamada on parem kui istuda, ideaalvariandina peaksid jalad asetsema peast veidi kõrgemal. Esimene käik leiliruumi on selleks, et ennast soojendada. Seejärel tuleb puhata ning juua kuuma teed. Alles teisel või kolmandal korral võta kaasa viht. Ning ära unusta vahetevahel leili visata. Täieliku naudingu saavutamiseks võib vette lisada mõne tilga aroomiõli. Kui keha on kuum ja korralikult läbi viheldud, ongi käes koorijate aeg. Kanna need kehale ning mine 10 minutiks leiliruumi. Seejärel pese duši all pehmete liigutustega kergelt nahka hõõrudes maha. Dekoltee, kaela ja näo piirkonda ei tasu liialt nühkida, et õrna nahka mitte kahjustada. Selle eest soovitatakse hoolega hõõruda kandu ja küünarnukke, et anda traditsiooniliselt probleemsetele kohtadele pehmust. Pärast dušši kreemita keha.