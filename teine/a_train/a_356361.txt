www.naisteleht.ee	 Kahjulikud tooted korjatakse müügilt Kuni lõplik tõde pole selgunud, ei oska spetsialistid öelda muud, kui et ärgu inimesed liialdagu normaalset higistamist takistavate ainete kasutamisega ja et vähemalt ööseks võiks need kehalt maha pesta. Tervisekaitseinspektsiooni keskkonnatervise ekspertiisi osakonna juhataja Marina Karro nendib, et turul on tõesti palju alumiiniumiühendeid sisaldavaid rulldeodorante, kuid inspektsioonil puudub alus nende toodete ebatervislikkuses kahelda. «Aga kuna pidevalt tehakse uusi uuringuid, vaadatakse ka seni kehtinud seisukohti sageli üle,» lisab ta. Eelista loodustooteid Meie kaubandusvõrgust leiab ka alumiiniumivabasid deodorante. Enamasti müüakse neid ökokauplustes või apteekides. Need ei sulge nahapoore, soodustavad naha normaalset talitlust, kuid lõhuvad higi bioloogilist struktuuri ja takistavad ebameeldiva lõhna tekkimist. Inimesed, kes ei talu higistamisvastaseid tooteid, võiksid proovida näiteks mineraalkivideodoranti. See ei sisalda alkoholi, lõhna- ega muid inimorganismile võõraid aineid, ei määri, sobib kõigile nahatüüpidele ja nii meestele kui naistele. Selles on küll alumiiniumi, kuid mitte sünteetilist, vaid looduslikku – ja see ei ole nahale kahjulik. Triin Raestik Pesemine on siiski tõhusaim meetod Eelista avaraid ja õhku läbilaskvaid riideid. Parimad on puuvillased rõivad. Kaenlaaluste raseerimine ning hea füüsiline vorm vähendavad higistamist. Kui deodorandi kasutamisest tekib nahale lööve, kasuta toodet harvem või vaheta see sootuks välja. Väldi raseerimist vahetult enne deodorandi nahale kandmist. Ära kasuta väga tugevaid tooteid. Ning mõistagi: pese end hoolega nii hommikuti kui õhtuti! Ära takista higistamist liiga agaralt! Higistamise abil reguleerib keha oma temperatuuri, eemaldab jääkaineid ja hoiab naha pH tasakaalus. Kui higinäärmete tööd deodorandiga ülearu pärssida, peavad organismis leiduvad jääkained leidma väljumiseks mõne muu tee või jäämagi keha kurnama ja haigusi tekitama. Head alternatiivid tavadeodorantidele Dr. Hauschka roosideodorant Hind: 198.00, 50 ml Dr. Hauschka salveideodorant Hind: 187.00, 50 ml Dr. Hauschka kerged kreemjad rullikuga higipulgad ei ummista poore ega lõhu naha loomulikku mikrofloorat, mistõttu võib neid julgelt kasutada ka tundliku naha puhul. Deodorantides olevad eeterlikud õlid hoiavad higilõhna õrnalt ja loomulikult kontrolli all. Crystal Stick, mineraalkivideodorant Hind: alates 57 kroonist Puhas loodustoode, mille mõju seisneb kivist eralduvates alumiiniumiühendites. Need ei ole sünteetilised ühendid, vaid täiesti looduslikud, mis mõjuvad kehale hästi. Sooda ja maisitärklisega higihaisu vastu! Kes poest sobivat higistamisvastast toodet ei leia, võib proovida retsepti, mida kasutasid meie esivanemad. Sega tassitäie söögisooda sisse kaks supilusikatäit maisitärklist ning tupsuta sellega kaenlaaluseid pärast duši all käimist. Segu kinnitub niiskele nahale hästi ja tagab värskuse kogu päevaks!