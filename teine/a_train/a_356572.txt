www.advent.ee	 Ema töö on väga tähtis, kuid ei tohi kunagi unustada, et ka isal on oma osa laste kasvatamises ja õpetamises.  Eriti siis, kui lapsed juba suuremaks kasvavad, on oluline, et isa mõju toetaks ema, et ohjeldada, kontrollida ja juhatada lapsi.STNov.10,1881 Kristlasest isa on pere kooshoidja, kes viib pereliikmed Jumala trooni ette. Mitte kunagi ei tohi tema huvi laste vastu raugeda. Isa, kellel on pojad, ei tohiks jätta neid rahutuid hingi vaid ema hooleks.  Ta peab saama nende sõbraks ja kaaslaseks. Ta peab vaeva nägema, et hoida poegi halbadest mõjutustest.  Ta peab hoolsalt töötama, kasutades kogu oma jõudu, et juhtida oma pojad Jumala juurde.RH july 8.1902 Kui lapsed kaotavad enesekontrolli ning ägestuvad, peaksid vanemad mõnda aega vaikima.  Vaikus on kuldne ning toob lapse kiiremini kahetsusele kui ükskõik millised sõnad. Saatan rõõmustab, kui vanemad ärritavad oma lapsi järskude ja kurjade sõnadega.  “Isad, ärge ärritage oma lapsi, et nad ei läheks araks!” Kl 3,21  Aidaku teie rahulikkus taastada neil enesekontroll.ST Jan.1,1902 Lahkuse ja õiglusega peaksid nii isad kui emad siduma lapsed enda külge austuse, tänu ja armastuse tugevate sidemetega ning süütama nende hinges igatsuse õiguse ja tõe järele. Kui ema otsib võimalusi juurutada häid põhimõtteid, peaks isa vaatama, et hinnalist seemet ei hävitaks kurjuse kasv. Isa karmim kasvatusviis on vajalik, et tema lapsed õpiksid ranget enesekontrolli. Kristlik isa, tee lahkelt ja kannatlikult tööd oma laste heaks. Püüa pöörata nende südameid Õigusepäikese eredate kiirte poole. Õpeta neile oma eeskuju põhjal, et Kristuse Vaim on heade tegude Vaim.ST Nov.10,1881