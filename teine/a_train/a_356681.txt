www.naisteleht.ee	 Hapukooreta kartulisalat Suvine kartulisalat: F: Kalev Lilleorg Kui teil on värskest keedetud kartulist juba isu täis söödud, proovige vahelduseks valmistada maitsvaid salateid. Muide! Kartulisalat ei pea tingimata koorest nõretama, hea maitseelamuse saab ka õli- ja kokteilkastmetega. Kartul on nii tänuväärne toiduaine, et sobib salatites kokku peaaegu kõigega. Seega on võimalused piiritud. Enamik eestlasi on harjunud sööma traditsioonilist, hapukoorega kartulisalatit, kuid kokaraamatutest leiab hulgaliselt ka muude kastmetega salateid. Kõik teavad, et õlikaste sobib hästi värskest köögiviljast salatitele, kuid ka keedetud kartulid saavad maitsekas õlikastmes väga hea ja erilise meki. Tasub proovida! Kartulisalati õnnestumiseks tuleb valida õige kartulisort, mis keemisel ei lagune ega jää liiga mure. Kui sort on õige, tuleb keedetud ja tükeldatud kartulitega ikkagi õrnalt ümber käia – jõulist kausis segamist need ei talu. Eesti Maaviljeluse Instituudi teadur Luule Tartlan on kartulisorte ja nende sobivust toiduks uurinud ligi kümme aastat. «Salatiks sobivad kartulid peavad keema pehmeks, kuid ei tohi laguneda ega jääda jahuseks,» selgitab ta. «Hea salatikartul on tänkjas, mis tähendab, et see ei võta koort, õli ega majoneesi sisse.»