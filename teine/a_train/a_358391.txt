arvamus.postimees.ee	 Kaia Iva: Eesti parteid pole kartell, elamislubade näitel Riigikogu Isamaa ja Res Publica Liidu fraktsiooni esimees Kaia Iva leiab vastupidiselt politoloog Tõnis Saartsile, et Eesti parteimaastik ei ole kartellistunud. Seda tõestab tema sõnul eriti IRLi käitumine elamislubade skandaali aegu. REKLAAM IRL on rahul sellega, et Eesti on õigusriik. Nn Silvergate’i skandaal näitab, et Eesti riigis ei ole puutumatuid isikud. Õiguskaitseasutused teevad oma tööd sõltumatult sellest, millist positsiooni kahtlustatav ühiskonnas omab. Poliitikud ei tohi omalt poolt kahtluse alla seada õiguskaitseasutuste tegevust ega asuma neid läbi avalikkuse survestama. Ma kindlasti ei ole nõus hinnanguga, et Eesti parteimaastik on kartellistunud. Meenutagem, et elamislubadega seonduva selgitamiseks moodustati parlamendis esmakordselt spetsiaalne uurimiskomisjon. Kunagi varem ei ole riigikogu sellisel kombel ühte erakonda teravdatud tähelepanu alla võtnud. Ka IRL ise hääletas selle komisjoni loomise poolt. Iga erakond peab ise suutma teha oma otsused ning andma toimunule selge hinnangu. IRL seda elamislubade juhtumi puhul ka tegi. Käesoleva Silvergate’i skandaali puhul on peaminister oma positsiooni kujundanud ning see on tema kui valitsusjuhi vastutus.