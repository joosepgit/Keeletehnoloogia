www.naisteleht.ee	 Kõige lihtsam harjutus on jalad koos hüppamine ehk sulghüpis. Samal ajal kui nöör teeb ümber sinu ühe ringi, võid teha kaks kiiret hüpet. Osavamaks muutudes võid proovida vastupidist varianti: ühe hüppe ajal teed nööriga kaks ringi! Jalalt jalale hüplemine, üks jalg sirgelt ees. Hüppa kordamööda eesmisele ja siis tagumisele jalale. Võid ise valida, kas hüppad üks jalg ees mitu hüpet või vahetad jalga iga hüppe järel. Läheteasend on alati sama: jalad koos ja käed kõrval. Tavaline jooks. Igal sammul peab hüppenöör tegema ringi ümber sinu. Seda harjutust on kõige kergem teha jooksu pealt. Põhiline on panna nöör liikuma jooksmisega samas rütmis.