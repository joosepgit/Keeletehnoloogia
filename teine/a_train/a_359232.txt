www.advent.ee	 Tema ütles talle: see on hea, sa hea sulane! Et sa kõige vähemas oled ustav olnud, siis olgu sul valitsus kümne linna üle! Lk 19,17 Talentide õigesti kasutamine tähendab nende mitmekordistamist. Edu ei saavutata tänu juhusele või saatusele - edu on Jumala hoolitsuse väljendus, tasu ustavuse ja otsustusvõime, vooruslikkuse ja püsivate pingutuste eest. Issand soovib, et kasutaksime iga meile antud annet ja kui seda teeme, antakse meile veelgi suuremaid andeid. Jumal ei varusta meid üleloomulikul viisil võimetega, mis meil puuduvad. Kui me kasutame seda, mis meil juba olemas on, siis teeb Ta meie juures tööd, et suurendada ja tugevdada kõiki meie võimeid. ... On imetlusväärne kogeda, kuivõrd tugevaks võib nõrk inimene saada usu läbi Jumala väesse, kuivõrd otsustavaks muutuvad tema pingutused ja viljakaks tema teod. See, kes alustab väheste teadmistega, alandlikul viisil, ning räägib sellest, mida ta teab, leiab kogu taeva aarded tema korraldusi ootamas. Mida rohkem ta püüab valgust edasi anda, seda rohkem valgust ta ise saab. ... Mees (tähendamissõnas), kes sai ühe talendi, läks ja kaevas selle maasse. Väikseima anni saanud mees jättis oma talendi kasutamata. Selles tähendamissõnas on antud hoiatus kõigile, kes arvavad, et nende andide vähesus vabandab nende kõrvalejäämist Jeesuse teenistusest. Kui rõõmsad oleksid nad siis, kui nad saaksid teha suuri asju! Kuna neil on võimalik teenida vaid väikestes asjades, peavad nad paremaks mitte midagi teha. Kuid nad eksivad. Andide jagamises katsub Issand läbi inimeste iseloomu. Oma talendi kasutamata jätnud mees osutus truudusetuks sulaseks. Kui ta oleks saanud viis talenti, siis oleks ta ka need maha matnud nagu selle ühe talendi. ... Kuitahes väike on sinu talent, Jumalal leidub selle jaoks koht. Targasti kasutatuna täidab see talent talle määratud ülesande. Olles ustavad väikestes kohustustes, peame me töötama liitmispõhimõtte alusel ning siis töötab Jumal meie juures korrutustabelit kasutades. Need “väikesed” annid avaldavad Tema töös kõige suuremat mõju.COL353-355,360