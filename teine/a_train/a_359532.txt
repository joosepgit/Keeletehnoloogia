www.naisteleht.ee	 TEEMAD Armastus juba läbi: Koit jookseb taas sarvi maha! 8. veebruar 2008 - 18:27 | naisteleht Kerttu võttis reisile kaasa parima sõbranna Kaia Prillopi ning Koit oma parima semu Jorma Puusaagi. Veel jaanuari alguses säras paar koos Raadio 2 aastahiti galal. Siis rääkis Koit ajalehe Postimees nädalalõpulisale Arter, et ehkki ta peab end liiga egotsentriliseks ega oska teistega arvestada, on ta valmis end parandama. «Mul on soov ja tahtmine ennast parandada!» sõnas Koit intervjuus. «Nii kaua, kuni keegi sinuga ei räägi, ei näegi oma vigu. Mul on olnud Kerttuga paar tõsist jutuajamist ja see pani mind tõsiselt mõtlema. Mitte keegi pole minuga kunagi niimoodi rääkinud. Otse ja ausalt ja keerutamata. Pärast olin poolteist päeva üksi ja omaette, mõtlesin elu üle sügavalt järele ning tegin järeldused. Tunnen, et tahan pingutada ja saada paremaks inimeseks.» Kerttu pihtis eelmise aasta lõpul eravestluses ühele sõbrannale, et Koiduga on keeruline. «Just Koit olevat olnud suhtes initsiatiivi üleval hoidja. Kerttu oli olnud algusest peale reserveeritum ja tagasihoidlikum.» Kerttu oli toona üsna skeptiline, kas nende suhe jõule ja uut aastat üldse üle elabki. Kerttu kahetses ka seda, et andis Naistelehele avameelse intervjuu, kus tunnistas, et nad on Koiduga paar. Neiu polnud oma tulevikus lembelaulikuga sugugi kindel ning arvas, et nad võivad lahku minna juba jõulude ajal. Elu näitas, et Kerttu kõhklused ja kahtlused läksidki täide. Suhe elas üle küll jõulud ja aastavahetuse, kuid veebruari enam mitte... Pärast reisi pühendub Kerttu õpingutele, sest tema olulisemaks eesmärgiks on lõpetada kevadel Tartu Ülikool. Arterile antud intervjuus ütles Koit sedagi, et ta tahaks juba peret: lapsi, koeri-kasse ja oma maja... Sellega läheb nüüd veel pisut aega.