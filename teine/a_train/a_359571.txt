www.bioneer.ee	 Gillian McKeithi „Sa oled see, mida sööd“ näol on tegemist tänuväärse terviseraamatuga, mis õpetab oma keha paremini tundma ning millest leiab kasulikke nõuandeid selle kohta, mida on vaja tervisemurede puhul rohkem või vähem süüa, et tervis taastuks. Vajalik abiline igale perele. Dr Gillian McKeith on Šoti päritolu toitumisspetsialist, kes omanimelises Londoni kliinikus ravinud viieteistkümne aasta jooksul tuhandeid inimesi mitmesugustest haigustest neile personaalsete toidusedelite koostamisega. Tema patsientide hulgas on nii Hollywoodi staare, tippsportlasi ja poliitikuid kui ka väga paljudest rahvustest tavalisi inimesi üle kogu maailma. Aga muidugi, olenemata inimeste taustast või päritolust on Gillian veendunud, et kõik inimesed on täpselt oma toidu nägu. „Me oleme need, mida me sööme," väidab Gillian, kes alustas kunagi oma karjääri kõigepealt iseendast. Aastaid kannatas ta ise ülekaalu ja sellega seotud tervisehädade all. Praegu jagab ta oma nõuandeid väga paljudele abivajajatele ja on saavutanud aastate jooksul pretsedendituid tulemusi. Lisaks pikkade aastate töökogemusest sündinud raamatule „Sa oled see, mida sööd“ juhib ta Inglismaal ülipopulaarset samanimelist teleprogrammi. Igal juhul on keha ravimiks toit. Kui toita keha valede söökidega, tekib rasv, kahaneb energia, väheneb sugutung ning isegi ajumaht. Inimesed, kes hoolivad oma kehast, on tervemad, suudavad kauem säilitada oma loomuliku ilu, on tasakaalukamad ja õnnelikumad. Selles raamatus on palju avastada ja uut teada saada. Et dr McKeithi nõuannetest on kasu leidnud ka paljud Eesti inimesed, tõestab vajadus raamatu kordustrüki järele. Nii ongi „Sa oled see, mida sööd“ taas raamatulettidele jõudnud.