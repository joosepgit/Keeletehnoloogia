arvamus.postimees.ee	 Gallup: lahjad narkootikumid tuleks legaliseerida Tänasele gallupiküsimusele «Kuidas peaks narkootikumide tarvitamise eest karistama?» vastas 69,4 protsenti, et lahjad narkootikumid tuleks hoopis legaliseerida. REKLAAM 26,4 protsenti olid aga arvamusel, et narkootikumide tarvitamise eest tuleks karistada võimalikult karmilt ning 4,2 protsenti leidis, et õigem oleks karistada leebelt: esmalt saata ravile ning inimesi harida. Küsimusele vastas 683 inimest. Eilsele gallupiküsimusele «Kas Eesti peaks narkootikumide tarvitamise karistamist leevendama?» vastas aga 79,4 protsenti, et seda ei tuleks teha, kuna see hukutaks Eesti ühiskonna. 13,5 protsenti vastanutest leidis, et lahjemad narkootikumid tuleks legaliseerida ning 7,1 protsenti, et rahumeelne narkootikumide tarvitamine ei peaks olema kriminaalkuritegu. Küsimusele vastas 1813 inimest. Riigikohus leidis eelmisel nädalal, et narkojoove ei tõenda uimastitarvitamist, mistõttu ei saa näiteks «pilvespäi» autojuhtimises süüdi mõistetud noormeest karistada ühtlasi uimastitarvitamise eest.