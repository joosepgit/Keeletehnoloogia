www.naisteleht.ee	 Samuel Pepys istus lühikest aega ka Toweris vangikongis, süüdistatuna suures koguses kuivatatud puuvilja varastamises.: Foto: Bulls Pepys (1633–1703) abiellus 22aastaselt 15aastase Elisabe­thiga, kellega tavatses käia pühapäeviti St Olave’i kirikus, kus aga tema silmad rohkem kõigil noortel neidudel kui altarimaalil peatusid. Pepysele meeldis jalutada kirikuaias, kuhu pääseb praegu läbi robustse võlvkäigu, mida ehivad kolm kolpa – sümboliseerimaks katkuaastat. Säilinud on ka munakivisillutisega Lovat Lane, ahtake tänav, mida mööda veeti katku surnuid kalmistule. Pepys käis kirikus tihti üksinda, eriti St Dunstani kirikus Sealgi jätkus tal silmi ja käsi vaid noortele neidudele. Sättides end häbitult mõne ilusama tüdruku kõrvale, püüdis ta teda silitada ja kallistada, lubades endale muidki vabadusi. Tolleaegsed neiud ei karjatanud: «Pervert!», aga nii mõnigi otsis välja juuksenõela ja ähvardas selle agarale mehele kätte torgata. Pepysega seotud paikadest on lisaks kirikutele tänaseks renoveeritud ja külastajatele avatud ka Trinity House, kus valmistati ette lootse, hoolitseti majakate eest ja korraldati rannavalvet – selle majaga oli Pepys kui kuningliku mereväe ametnik väga tihedalt seotud.