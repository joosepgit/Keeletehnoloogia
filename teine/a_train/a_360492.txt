www.naisteleht.ee	 Ingrid Rüütel on üles kasvatanud kaks tütart. Kuid sellega ei ole tema emakohustused lõppenud – saatus on tahtnud, et Ingrid oleks ema eest ka oma kahele lapselapsele. Nii on emadepäevgi Ingrid Rüütlile (71) pisut teise tähendusega kui tavalisele vanaemale. Ehkki meie eelmine esileedi toimetab, nagu tuhanded vanaemad, iga päev köögis, on tal kohustusi ja muresid lastelaste pärast rohkem – ta saadab kooli kaht tema ja vanaisa Arnoldiga koos elavat tütretütart, Mariat ja Helenat, kandes nende kasvatamise eest täit vastutust. Ingrid Rüütel ei kaeba, et seda kõike palju oleks. Ta jõuab teha veel teadustööd ning vaadata nende Nõmme pisikeses majas kodu leidnud kassi ja jänese järele. «Kui ma ei teeks midagi, jääkski kängu. Lihtsalt nurka istuma ja sukka kuduma jääda ... ma ausalt öeldes ei oskagi sukka kududa,» teatab nooruslik Ingrid Rüütel. Presidendipaari vanema tütre Marise tütred elavad vanavanemate juures, sest pere on leidnud, et ema muutliku tervise tõttu on nii parem. Mõned aastad tagasi Tartust Tallinna kolinud tüdrukud õpivad Vanalinna Hariduskolleegiumis. Helena lõpetab põhikooli tänavu, Maria tuleval aastal. Saade «Eesti otsib superstaari» on meie ette toonud noored, kes esimeste esinemiskogemuste kaudu on alles avastamas ka oma stiili ja õppimas kaameratunnetust. Noorte julged ja bravuurikad valikud aga tekitavad televaatajais küsimuse, kas niimoodi ongi nüüd moodne riides käia? Üsna värvikirevad ja väljakutsuvad kostüümid paneb kokku saate stilist Karolin Kuusik. Paljude Eesti moekunstnike ja stilistide meelest sobivad need lavale, kuid nõuavad noortelt palju julgemat väljakandmist. Etiketiõpetaja Maaja Kallast soovitab esinejatel kostüümid selga panna juba mitu tundi enne saate algust. «Kandke neid eelnevalt ja harjuge nendes olema, et esinedes ei oleks sellist «nuga kõhus» seismist. Ja kui külge riputatud kulinaid tahaks kogu aeg katsuda, siis tuleks need enne esinemist maha võtta.»