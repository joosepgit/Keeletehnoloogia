www.advent.ee	 Jeesus Kristus on käsuseaduse au. Õigusepäikese eredad kiired peavad peegelduma Tema järgijailt patustajate mõistusse, et nemadki võiksid öelda koos Lauljaga: “Ava mu silmad nägema su Seaduse imesid!” Paljud // ei taju kõike imelist, mida võib näha Jumala käsuõpetuses. Nad pole näinud seda, mida ilmutati Moosesele palve ajal: “Näita siis mulle oma auhiilgust!” 2Mo 33,18. Moosesele näidati Jumala iseloomu. MS 21,1891 Jalge alla tallatud Jumala käsuseadus tuleks taas inimeste silme ette tõsta. Niipea, kui nad innukuse ja austusega Pühakirja poole pöörduvad, paljastab taevane valgus neile käsuõpetuse imed. // Tõed, mida ei mõista selle maailma intelligendid, on kergesti arusaadavad vastsündinuile Kristuses. 5T 388 Me ei peaks vaatama niivõrd kümne käsu keelavale küljele, kuivõrd selle armurikkusele. Keelud on õnne kindel tagatis, kui neist kinni pidada. // Me ei tohi pidada Issandat Jumalaks, kes otsib võimalust patuseid karistada. Patused toovad ise enda peale karistuse. Patuse enda teod lükkavad käima olukordade ahela, mille lõpp on teada. Iga üleastumine mõjutab patustajat, muudab tema iseloomu ning teeb kergemaks järgmise üleastumise. Valides patutee eraldavad inimesed end Jumalast ja lõikavad läbi õnnistustekanali - selle kõige tulemus on kindel surm. 6BC 1085 Käsule kuuletudes tugevneb intellekt ja südametunnistus saab valgustatud, muutudes tundlikumaks. Noored peaksid saavutama selge arusaamise Jumala seadustest. YI 02.09.1903