www.bioneer.ee	 Neljapäeval, 27. oktoobril kell 14 toimub Vajangu Põhikoolis projekti „Ületame halduspiirid piirkonna arenguks“ kulminatsioon, kus osalenud organisatsioonid signeerivad piirkonna koostöötegevuskava aastateks 2011-2015. Selle jätkuna toimuvad väitlusdebatid maaelu päevapoliitilistel teemadel – „Elu võimalikkusest maal“ ja „Haldusreform“ – ning Riigikogu liikmete ja kohalike eestvedajate osalusel ajurünnak, kus otsitakse vastuseid näiteks küsimustele, kes maksab kinni tasuta koolitoidu, kuidas hoida korras kohalikud teed, miks halduspiirid piiravad ettevõtlikkust jne. Käesoleva aasta aprillis alanud ainulaadse ühisprojektiga „Ületame halduspiirid piirkonna arenguks“ viidi läbi Järva-Jaani, Tamsalu ja Väike-Maarja valdade halduspiiride ning Järva- ja Lääne-Virumaa halduspiiride ületamine Projekti eesmärgiks on projekti piirkonna vabaühenduste, kohaliku omavalitsuse (KOVi) ametnike, kohalike eestevedajate ja kogukonna huvide esindajate motiveerimine ja võimestamine ning kodanikuaktiivsuse suurendamine.