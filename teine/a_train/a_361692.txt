www.advent.ee	 Laulja kirjeldab ilmekalt Kõikväelise samaaegset kohalolu kogu universumis. // Me ei leia kusagilt nii üksildast paika, et seal poleks Jumalat. 3BC 1153 Kõikvõimas Jumal, kes valitseb taevaste üle, kuulutab: “Mina olen sinuga.” Ta kinnitab oma rahvale, et neile, kes on Talle kuulekad, saab Ta jagada õnnistusi oma nime auks. // Ta on alati kohal, et aidata neid, kes teenivad Teda, selle asemel, et teenida iseennast. RH 12.12.1907 Kuigi Jumal ei ela inimkätega tehtud templis, austab Ta oma kohaloluga vaimulikke koosolekuid. Ta on tõotanud, et kui inimesed tulevad kokku selleks, et oma patte tunnistada ja üksteise eest palvetada, on Tema kohal oma Vaimu läbi. PK 50 Kuigi Kristus läks taevasse, jäi Ta siiski oma jüngritega. See oli isiklik kohalolu, täis armastust ja valgust. // Sellest ajast peale oli Kristus pidevalt Jumala laste südameis. Ühendus Temaga oli nüüd tugevam kui siis, kui Ta alles maa peal elas. Neist säras valgus ja armastus. Neis avaldus Kristuse vägi nii, et inimesed “panid seda imeks. Nad tundsid ära, et need mehed olid olnud Jeesuse kaaslased.” Ap 4,13. Kristus igatseb tänagi Jumala lastele olla see, kes Ta oli esimestele jüngritele. SC 735 Me võime olla tugevad Issandas ja Tema kõikväelisuses. Kui Kristus on meis, oleme riietatud väega. Meis elav Päästja teeb enda väest meie omandi. // Kristus meie südames annab elustavat jõudu, mis tugevdab kogu meie olemust. 7T 71 Ära lase endasse iialgi mõtet, nagu oleks Kristus kaugel. Ta on siinsamas. Tema armastav kohalolu on alati su ümber. MH 85