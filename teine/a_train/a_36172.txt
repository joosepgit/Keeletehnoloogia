www.advent.ee	 Eesti adventkiriku kommunikatsiooniosakonna sekretäridele õppimiseks, mõtete-, ideede- ning infovahetuseks mõeldud foorumi eesmärk on täita nii harivat kui ka ühendavat funktsiooni. Foorum püüab saada kasvualaks, mis aitab kommunikatsiooniosakonna (KO) sekretäridel moodustada infovõrgustiku. Väljaõppe ühe osana tuleb tõlkimisele KO töötajate käsiraamat, mis on abimaterjal nii praegustele kui uutele KO sekretäridele. Foorum toimib ühe osana adventkoguduse foorumis foorum.advent.ee, kuid see on avatud vaid KO sekretäridele. Internetis suhtlemisel on loomulikult omad piirangud, kuid see on samas kiire, interaktiivne ja ka odav. Kommunikatsioonitöö eesmärk on suhelda. Aidata suhelda nii kirikusiseselt kui ka kirikul selle maailmaga, mis teda ümbritseb. Ülemaailmse adventkiriku kommunikatsiooniosakonna motoks on “Ehitades lootuse sildu!”. See eesmärk on saavutatav, kui jõuame kiriku erinevate ja mitmepalgeliste sihtrühmadeni, nii kirikusiseselt kui ka -väliselt läbi avatud, vastutustundliku ja lootusrikka programmi, tänapäevaste tehnoloogiliste vahendite ja meetodite efektiivse kasutamise. Kommunikatsioonitöö igatsetud eesmärgiks on luua hea maine kirikust, selle misjonist, elust ja tegevusest.