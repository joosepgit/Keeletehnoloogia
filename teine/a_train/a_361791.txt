www.bioneer.ee	 Jana Kivimägi (pildil) Tallinna Keskkonnaametist kutsus oma kõnes osalejaid üles jäätmejaamasid ja prügisorteerimist mitte kartma: „Jäätmejaam on täitsa normaalne koht, kuhu minekuks ei vaja keegi kummiülikonda.“ Perepäeval esines ka Tallinna abilinnapea Deniss Boroditš, kelle sõnul Prügihundi kampaania eesmärgiks on jäätmejaamade kasutamise propageerimine. Üritusel kuulutati välja auhinnamäng „SÕPRADE PRÜGIRING“, mille käigus on inimestel võimalus koos oma kaaslastega moodustada suur seltskond, kes kõik toovad oma jäätmeid jäätmejaama. Suurima sõpraderingi kokku saanud meeskond võidab seiklusmatkade firma 6000 kroonise kinkekaardi. Lisainfot leiate Prügihundi flaierilt . T allinna Keskkonnaamet koostöös MTÜ KultuuriRosinaga korraldavad septembris ja oktoobris (kampaania raames) Tallinna lasteaedadele ning gümnaasiumidele teabepäevi. Õppeasutused saavad kutsuda külla Prügihundi koos keskkonnateemalise infolavaga. Lisaks toimuvad neljal nädalal Rahvusraamatukogus infotunnid Tallinna ettevõtetele. Kampaania laiem eesmärk on parandada inimeste keskkonna- ja jäätmeteadlikkust. Sel aastal pööratakse tähelepanu jäätmejaamade kasutamisele. Kuidas osaleda auhinnamängus "Sõprade prügiring"? Võistlus toimub 21.septembrist kuni 19. oktoobrini. Ettevõtmise eesmärkideks on moodustada suurim sõprade prügiring ja võita seiklusfirma "360 kraadi" kinkekaart 6000 krooni väärtuses. Mängus osalemiseks peab keti algataja ehk kapten end registreerima Prügihundi foorumis . Edasi peab kapten oma tutvusringkonnas ja sõpradele edasi andma palve viia kampaaniakuul oma sorteeritud jäätmed jäätmejaama. Jäätmeid üle andes tuleb öelda jäätmejaama töötajale oma võistkonna nimi ja kirjutada oma nimi registreerimislehele.