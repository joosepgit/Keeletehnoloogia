www.advent.ee	 Kristus on oma järgijaile lubanud Püha Vaimu anni. See tõotus on mõeldud meile just samapalju kui esimestele kristlastele. DA 672 Me peaksime paluma Püha Vaimu juhtimist sama innukalt kui iisraellased palvetasid Moosese päevil. Kui nemad seda noil päevil vajasid, kuipalju enam vajame seda meie praegu. RH 25.08.1896 Püha Vaimu antakse meile just niipalju kui me igatseme ja kui suur on meie usk; samuti sõltub see sellest, kuidas me kasutame meile antud valgust ja teadmisi. RH 05.05.1896 On palju inimesi, kes usuvad Issanda tõotusi ja tunnistavad seda ka avalikult. Nad räägivad Kristusest ja Pühast Vaimust, siiski pole neil sellest kasu. Nad ei alluta end jumalikule juhtimisele ja kontrollile. Me ei saa kasutada Püha Vaimu. Püha Vaim peab kasutama meid. Läbi Vaimu töötab Jumal inimestes nii, et nad tahavad ja toimivad Tema hea nõu kohaselt. (Fi 2,13). Kuid paljud ei taha sellele alluda. Nad tahavad tegutseda omapead ja jäävad seetõttu ilma taevastest õnnistustest. Vaid need, kes jäägitult Jumalat usaldavad ning Temalt armu ja juhtimist ootavad, saavad Püha Vaimu anni. Jumala vägi ootab neid, kes seda paluvad ja selle vastu võtavad. See tõotatud õnnistus, mis usu läbi saadakse, toob endaga kaasa ka kõik teised õnnistused. See tuleb Kristuse armu varasalvedest ning Ta varustab sellega igaüht just sedavõrd, kuidas keegi on valmis seda vastu võtma. DA 672 Kui Püha Vaim on inimese südames, siis inimese silmad avanevad: ta näeb oma iseloomuvigu, kurvastab teiste nõrkuste pärast ning andestab just nii nagu temale on andestatud. 2BC 1038 Püha Vaim toob endaga kaasa armastuse, rõõmu, rahu, jõu ja tröösti. Ja mis kõige tähtsam - Ta on kaev, milles pulbitseb eluvesi. See õnnistus on vabalt kättesaadav kõigile. ST 22.08.1892