www.bioneer.ee	 Riigimetsa Majandamise Keskus (RMK) investeerib järgneva kolme aasta jooksul Viljandimaal asuva endise Aimla mõisakompleksi renoveerimisse ja looduskeskuse arendamisse 7 miljonit krooni. Aastal 2011 peaks mõisakompleks olema täielikult renoveeritud, loodusõppeprogramme viiakse Aimlas läbi alates tänavu suvest. 1. detsembril alustas Põllumajanduse Registrite ja Informatsiooni Amet (PRIA) taotluste vastuvõttu maapiirkondade mikroettevõtjatelt, kes soovivad investeerida maaelu ja –majandust mitmekesistavatesse suurprojektidesse. Toetuse suurus ühe taotleja kohta jääb vahemikku 1,56-4,69 miljonit krooni. Keskkonnainvesteeringute Keskuse (KIK) keskkonnaprogrammi 2009. aasta I taotlusvoorus esitati kokku 759 taotlust mahuga üle 686 miljoni krooni. Enim taotlusi laekus keskkonnateadlikkuse ja veemajanduse projektideks, maakondade lõikes esitati enim taotlusi Tartumaal, talle järgnesid Harjumaa ja Ida-Virumaa. 28.-30. novembril sai Tartu Näituste messikeskuses teoks ökomess „Elukvaliteet 2008“. Messi teemadeks olid Roheline majandus ja Roheline elamine. Messi fotosid saab nüüdsest vaadata ka Bioneeri galeriis: http://www.bioneer.ee/galerii/okomess_2008 . 28.novembril on rahvusvaheline karusnahavaba reede (fur-free friday). Üle maailma toimuvad erinevad aktsioonid ja üritused karusnaha kasutamise vastu. Päeva tähistatakse alates 1986. aastast ja see on liikuv "püha", meenutavad tarbijatele loomakaitsjad ühendusest Loomade Nimel. Andy Coghlan kirjutab New Scientist i veebilehel, kuidas toovad möödunud nädalal Hiinas toimunud ksenotransplantatsiooni ekspertide kokkusaamine ja seal kokku lepitud mängureeglid lähemale päeva, mil hädasti organit vajavale inimesele pakutakse ühe võimalusena seaelundit.