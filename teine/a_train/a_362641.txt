www.advent.ee	 Päästja võttis enesele inimkonna puudused ning elas siiski patuta elu. Seepärast ei pea inimesed kartma, et nad oma nõrkuse tõttu toime ei tule. MH 180 “Sest selle maailma vürst tuleb,” ütles Jeesus, “ja ta ei saa minust midagi!” Jh 14,30. Temas polnud midagi, mis oleks vastu helisenud Saatana pettekujutelmadele. Jeesus ei nõustunud patuga. Isegi oma mõttes ei langenud Ta kiusatusse. Samuti võib olla meiega. Kristuse inimlikkus oli ühenduses jumaliku olemusega. Temas elav Püha Vaim tegi Ta võimeliseks võitma. Ta tuli just selleks, et teha meid jumaliku iseloomu osaliseks. Seni, kuni oleme usu kaudu ühenduses Temaga, pole patul meie üle võimu. DA 123 Me ei tohi eneses säilitada ühtki patust kalduvust. // Kui me saame osa jumalikust loomusest, kaovad meist nii pärilikud kui ka elu jooksul omandatud ebapühad harjumused ning meie elu kannab head vilja. Pidev jumaliku Õpetaja tundmaõppimine ja igapäevane osasaamine Tema loomusest aitab meil Jumala abiga Saatana kiusatusi võita. 7BC 943 Kristus näitas meile, kuidas see toimub. Ta võitis võitluse Saatanaga Jumala Sõna abil. Ainult Sõna abil suutis Ta vastu seista kiusatustele. “Kirjutatud on,” ütles Ta. Meile on antud “kallid ja suurimad tõotused, et te nende läbi saaksite osa jumalikust loomusest” Iga tõotus Jumala Sõnas kuulub meile. // Kui sind ründavad kiusatused, ära vaata olukordadele ega enda nõrkustele, vaid Sõna jõule. Kogu selle vägi on sinu päralt. DA 123 Haara Tema tõotuste järele nagu sa haaraksid elupuu lehtede järele. Jeesus ütles: “Kes minu juurde tuleb, seda ma ei lükka välja.” Jh 6,37. Tulles Tema juurde, usu, et Ta sind vastu võtab, sest Ta on seda lubanud. Kui sa nii käitud, ei hukku sa iialgi. MH 66