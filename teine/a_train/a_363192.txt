www.advent.ee	 Sõnakuulmist, võitu, täiuslikkust ja teisi tänapäeva kirikus esitatavaid küsimusi puudutavale dilemmale peab olema mingi lahendus. Isegi teoloogid ei nõustu Paulusega. Teoloogid ja kirikuajaloolased ei nõustu Lutheriga. Kreeka õpetlased on eri arvamusel kreeklastega. Ning inimesed, kes kasutavad Prohvetikuulutamise Vaimust esitatud väiteid eraldi võetuna – kord siin, kord seal – jõuavad vastandlike järeldusteni. Aga kuna ühtegi teist valgust ei ole säranud ega ka sära langenud inimese peale kui see, mis kiirgas Jeesuse õpetustest ja eeskujust” (Ajastute igatsus, lk. 220), siis pöördugem meiegi Jeesuse õpetuste juurde, et selgitada välja, kas Tal on nendes küsimustes midagi öelda. Kui uurid hoolega nelja evangeeliumit koos inspireeritud kommentaaridega Kristuse elu kohta, ja seda õiges kontekstis, leiad antud küsimustele väga lihtsad vastused. Siinkohal mõned väljavõtted Pühakirjast koos inspireeritud kommentaaridega võidu ja patust jagusaamise kohta: Isegi mitte oma mõtteis ei andnud Jeesus kiusatusele järele – nii võib olla ka meiega. Jeesusel ei olnud patust jagusaamiseks mingeid eeliseid. Ei ole ühtegi käsku, mida iga inimene ei suudaks täita. Me võime kuuletuda just nii nagu Jeesuski. Jeesuse missiooniks oli tuua meid tagasi sõnakuulelikkusesse. Iga Aadama laps saab armu läbi täiuslikult täita käsu nõudeid. Sa pead olema täiuslik. Saatan on see, kes väidab, et sa ei saa vabaneda oma puudustest. Need, kellel ei ole suhet Kristusega, ei usu pattu võitvasse väesse. Kristliku elu eesmärk on Kristuse iseloomu taasesitamine. Kristuse iseloomu saab täiuslikult uuesti ilmutada Tema rahvas.” Väiteid on liiga palju, et neid lihtsalt ignoreerida. Sa ei saa põigelda kõrvale nendest kindlatest eeldustest ja samal ajal tunnistada meie koguduses kaua aega olnud tõde. Tõde sellest, et Jeesus oli Jumal nii nagu Ta oli ka inimene; sellest, et kuigi me oleme ainult inimesed, suudame ikkagi teha kõike seda, mida Jeesuski, läbi Tema väe. Me ei saa kunagi olla nii nagu Jeesus oli. Kuid sellel ei ole mingit seost väega, mida me ikkagi saame omada läbi Püha Vaimu, et elada nii nagu Tema elas.