arvamus.postimees.ee	 Hendrik Vosman: sunnitunnistus Barack Obama astus eelmisel kolmapäeval tavatu sammu ja riputas Valge Maja kodulehele oma täieliku sünnitunnistuse koopia. Igaüks saab selle pdf-faili alla laadida ja veenduda, et Barack Hussein Obama II sündis tõepoolest 4. augustil 1961 Honolulus Hawaii osariigis. REKLAAM Obama ütles, et tegi seda kummutamaks vandenõuteooriaid, nagu poleks ta USA pinnal sündinud ega saaks seega olla president. Obama sõnul pole tal aega selliste rumalustega tegeleda. Ometi sellest ei piisanud. Obamat mitteameeriklaseks pidavad birther’id asusid väitsid kohe, et sünnitunnistust on võltsitud, birther’ite uus iidol Donald Trump aga seadis juba kahtluse alla selle, kuidas õnnestus Obama-sugusel tüübil pääseda Harvardi ülikooli. Obama sünnijärgne kodakondsus jääb aga faktiks, samamoodi nagu kõiges vandenõu nägevad tegelased jäävad klounideks. Seepärast on kurb, kui USA president peab oma kohustuseks reageerida klounide valesüüdistustele ja on sunnitud kaks aastat pärast Valgesse Majja kolimist tõestama, et tal on endiselt õigus riiki juhtida. Justkui tal oleks aega selliste rumalustega tegeleda...