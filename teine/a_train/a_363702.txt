www.bioneer.ee	 Meil kõigil on kodus televiisor, see on kõige väljapaistvamal ja tähtsamal kohal, seda vaadatakse, sinna ümber kogunetakse, mis televiisor dikteerib on vastuvaidlematu ja vältimatu. Kuid erinevalt kunagisest tuleasemest telekas mitte ei toida ja soojenda, vaid sööb ära kogu meie aja. Milles on teleka plussid ja miinused? Kas tasub talle nii palju aega pühendada või oleks mõttekam sinine ekraan hoopis unustada? 1. Telekas aitab lõdvestuda, meelt lahutada, ümber lülituda, mitte igavust tunda, nukraid mõtteid eemale juhtida. Jah, aitab küll lõdvestuda ja ümber lülituda, lahutab meelt ja viidab aega, kuid see kõik viib väga kergesti emotsionaalsele sõltumisele televiisorist - tegelikkus ühtäkki ei tundugi nii haarav ning põnev ja inimene hakkkab eelistama oma probleemide lahendamisele telekangelaste elu elamist ja nende probleemidega tegelemist. 2. Televiisor on elavate uudiste, heade filmide ja harivate saadete allikas. Kahtlemata on ja see on suur pluss, kuid mõelge hetkeks, kui palju aega te kulutatate mõne hea saate vaatamise ajal näiteks reklaamipausidele? Arvutage teienkord huvi pärast kokku, kui mitu minutit te mõnda oma lemmiksaadet jälgides raiskate reklaami peale, mis iga kümne minuti tagant saate katkestab? Kas poleks mõistlikum lemmiksaadet internetist jälgida või film hoopis laenutusest võtta? Ja leitud aeg kulutada näiteks oma pere või hobide peale? 3. Televiisor on kõige lihtsam ja kättesaadavam viis sisustada ja veeta vaba aega. Pole midagi hullu, kui puhkad õhtul teleka ees ja vaatad komöödiat või elad oma lemmik jalkameeskonnale kaasa. Aga asi läheb hulluks siis, kui kui see kordub õhtust õhtusse ja on ainus vaba aja veetmise viis. Üha enam leiad ettekäändeid miks mitte saada kokku sõpradega, miks mitte minna näiteks uisutama või teatrisse. Niiviisi võib üsna märkamatult tekkida harjumus elada kogu oma elu ära teleka ees. Tegelikult võimaldab just lähedaste ja sõpradega suhtlemine meil tõeliselt puhata, see annab võimaluse tunda ennast isiksusena, kel on omad soovid, tahtmised ja eelistused. Ela oma elu! Ära toida ennast illusioonidega! 4. Telekas päästab mind üksindusest. On olukordi, kus telekas pakub seltsi, aga samasugust seltsi pakub ka muusika, raamatud, audioraamatud, loodus jne. Ja pealegi oma üksinduses end maailma eest peita pole vist kõige õigem otsus? Ameerika teadlased on kindlaks teinud, et õnnelikud inimesed veedavad keskmiselt 19 tundi nädalas teleka ees, aga õnnetud inimesed 25 tundi. Nii püütakse osa saada tunnetest, mida oma elu ei paku. Paraku ei tee see meid õnnelikumaks. Paljud meist kasutavad telekat kui fooni, justkui oleks keegi veel kodus askeldamas. Väidetavalt on see suur stressi allikas ehk tehnoloogiline prügi. Aju saab sellelt “foonilt” pidevalt informatsiooni, analüüsib seda, pealegi ei ole see info enamasti vajalik ja positiivne. Mis juhtub kui te teleka välja lülitate? Teil tekkib vaba aega. Ilmselt imestate, kui palju teil on ja on tegelikult kogu aeg olnud. Te hakkate oma kaaskondsetega suhtlema. Eriti oluline on see lastega peredes. Me kõik ju teame, et suur osa pereprobleemidest saab algab vaba aja puudumisest. Nüüd peaks seda tekkima, õppigem koos suhtlema ja teie kodukolle hõõgub taas kuumalt ja kirglikult! Teie vaba aeg on sisustatud märksa huvitavamalt ja sisukamalt. Ehk mõtlete esimest korda sellele, millega tegelikult tahaksite oma vaba aega sisustada. Te õpite valima vaatamiskes ainult neid filme ja saateid, mida tõesti vaadata tahate. Võimalik, et kaotate ka paar kilo, sest näksimine teleka ees on suur figuuri vaenlane. Paljud telekasõltlased kannatavd vähese füüsilise liikumise pärast, lisaks sellele on neil ka unega probleeme. Sõltlased saavad uinuda ainult teleka vahetus läheduses ja teleka sumina saatel. Kui oma teleka vaatamise aega piirata ja asendada see näiteks 30-minutilise jalutuskäiguga värskes õhus, peaksid probleemid uinumisega lahenduse leidma ja kindlasti aitab see ka stressi maandada. Teie ainevahetus, silmad, närvisüsteem, verevarustus, rüht ja seljahädad - kõik peaks ainult paranema. Jääb ära kaklemine puldi, saadete ning filmide pärast. Teie peresuhted paranevad. Elektriarve väheneb. Te taasavastate, kui mõnus on raamatut lugeda, jalutada, vestelda või lihtsalt kuulata vaikust- see kõik teeb teid hulga rahulikumaks ja tasakaalukamaks. Küllap suudate ise veel hulga plusse leida. Pidage meeles, kui olete otsustanud teleka välja lülitada, siis ärge otsige aseaineid- surfamine internetis, sisutute ajakirjade lugemine jmt. Katsuge lihtsalt elada oma elu nii, nagu see oleks viimane päev! Te ei raiskaks ju oma elu viimast päeva teleka vaatamise peale? Elage, leidke rahuldust ja rõõmu ehtsatest ja siirastest suhetest, ärge otsige elu aseainet telekast!