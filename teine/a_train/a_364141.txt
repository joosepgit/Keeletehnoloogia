www.advent.ee	 Vaimuandide suhtes, vennad, ei taha ma jätta teid teadmatusse. 1Kr 12:1 Püha Vaimu töö on volitada teenima. Vaimu töö on anda vaimuandeid. Siin näeme selliseid asju nagu prohvetlus ja keeled, tervendamine ja imed. Üleloomulikud ilmingud on alati antud teenimise jaoks. Mitte keegi ei saa vaimuande ja volitusi teenimiseks ilma Vaimu viljade omamiseta, ilma Püha Vaimu puhastustööta. Tõelises Püha Vaimu töös ilmnevad Vaimu viljad enne vaimuande. Seega ei saa me loota, nagu võiks joodik rentslist välja tulla, kusagile evangeelsele koosolekule tuigerdada, et seal siis äkki vaimuande saada, kui keegi talle käed peale paneb. Sa ei saa seda oodata. Phoenixis oli mees, kellel elus oli kohutav periood. Ta peksis oma naist ja karjus laste peale, lõhkus mööblit ja jõi. Ühel ööl, nagu üks tõeline argpüks, plaanis ta enesetappu. Ta möödus koosolekutelgist, kuid läks siis tagasi ja osales teenistusel. Keegi pani oma käed tema peale ja ta sai Püha Vaimu“. Otsekohe hakkas ta keeltes rääkima“. Mida see sinu arust tähendab? Ta mitte ei hakanud keeltes rääkima, vaid lõpetas selle kogemuse tõttu ka oma naise peksmise, mööbli lõhkumise ning kõik muu sarnase. Tundus, nagu oleks võit tulnud talle Püha Vaimu annina. Kui sa õpid tundma Püha Vaimu andide teemat, avastad sa, et neid ei ole kunagi antud selleks, et muuta inimese elu. Need ei ole selleks, et meid pühaks teha; ka mitte selleks, et meid õnnelikuks teha. Need on selleks, et meid kasulikuks teha. Iga teine kasutus ja eesmärk Püha Vaimu andide puhul on pettus. Vaimu vili on see, mis toob ellu muutuse. Ja see juhtub enne, kui antakse vaimuannid. Sa ei leia mitte kusagilt Piiblist imelisest Püha Vaimu ilmumisest muutmise või puhastamise eesmärgil. Need on alati antud teenimiseks või tunnistamiseks. Kui sul on see järjestus selgelt meeles, on sul ka vahend, millega seista vastu tänapäeva suurejoonelistele ilmutustele, millega sind püütakse petta.