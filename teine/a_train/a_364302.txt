www.advent.ee	 Sa võid neid salme lugeda oma uuest piibliversioonist! Aga mulle meeldib just see, King Jamesi versioon. Kas pole sa rõõmus, et Jumala heldus ja armastus on ilmunud? Siis ta päästis meid – mitte õiguse tegude tõttu, mida meie nagu oleksime teinud, vaid oma halastust mööda, uuestisünni pesemise ja Püha Vaimu uuendamise kaudu. Seda Vaimu on ta meie peale ohtralt valanud Jeesuse Kristuse, meie Päästja läbi, et meie, tema armust õigeks saanud, oleksime igavese elu pärijaiks lootuse põhjal“ (Tt 3:5-7). Siin on pilt patust pääsemisest. See kirjeldab Püha Vaimu uuestisünnitavat tööd inimese elu muutmisel. Kas see teostub ainult Jeesuse aktsepteerimisega? Kas kohtumõistmine on kõik? Või on patust puhastamine osa ka päästmisest? Raamat Minu Elu Täna lk.313 vastab sellele nii: Kui hinged on pöördunud, siis nende päästmine ei ole veel teostunud. Nad peavad oma võidukihutamise läbi tegema; väsitav võitlus enne seda, kui nad saavad teha mida? – võidelda head usuvõitlust“ ... Sellest sõjast ei ole väljapääsu, see kestab terve eluaja.“ Kuigi Püha Vaimu uuestisünnitav töö on tohutu, on seal midagi veel enamat. Püha Vaimu töös kristlase edaspidises elus on sama palju tegemist päästmisega kui Jeesuse tööl ristil. See kõik on pääste. Üks asi on päästa meid mineviku pattudest, hoopis teine asi aga päästa meid olevikus patustamisest. Kuid meil on tõotus, et lõpuks päästetakse meid ära maailma patust. Kõik on Kristusest ja kõik tuleb usust. Seal pole mingit vahet. Mis juhtub võitluses? Uuestisünniga kogeme me üleloomulikku muutust meie käitumises Jumala suhtes ning ka uut võimet õppida tundma ja armastama Teda (Ajastute Igatsus, lk. 189). Meile on antud varustus alustamiseks – see ei ole kristlase elu lõpp, vaid pigem algus. Niipea, kui me alustame usuvõitlust, otsides Jeesust päevast päeva pärast seda, kui Püha Vaim on teinud meie elus oma muutva töö, juhitakse meid iga päev kõndima jätkuvalt koos Kristusega.