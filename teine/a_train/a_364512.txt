www.bioneer.ee	 Keskuste eesmärgiks on pakkuda toetust kahekümnele selles valdkonnas tegelevale RSA meeskonnale üle maailma. Keskused tegelevad lepingute sõlmimise, kahjukäsitluse ning riskihindamisega, pakkudes klientidele terviklikku kindlustuslahendust. Eestile lähimas Taani keskuses tegeletakse tuulegeneraatorite kindlustamisega. Taanis toodetakse üle 40% maailma tuulegeneraatoritest ning RSA meeskond on neid kindlustanud tootmise algusest saati. Ülejäänud kaks keskust tegelevad vee- ning päikeseenergiaga. "Eestile tähendab see ligipääsu rahvusvahelisele kindlustusturule, " ütles RSA Kindlustuse Eesti juht Kaido Kepp. "Saame pakkuda tipplahendusi rahvusvaheliste spetsialistide poolt ka Eesti klientidele, kes taastuvenergia tootmisega tegelevad, " lisas Kepp. RSA kindlustusgrupp on juba täna Baltikumi turuliider (Lätis Balta ja Leedus Lietuvos Draudimas). Tugeval positsioonil on selts ka Taanis (Codan) ja Rootsis (Trygg Hansa). Grupi kõige kiiremini kasvavateks piirkondadeks on Baltimaad, Lõuna-Ameerika, Aasia ja Lähis-Ida. Eestis ainsana täielikult telefoni teel kindlustuskahjude lahendamist pakkuv RSA Kindlustus on aasta jooksul saanud klientidelt väga positiivse tagasiside, ainulaadse teenusega on rahul 95 protsenti klientidest. RSA tegutseb ligi 22000 töötajaga enam kui 30 riigis üle maailma ning omab turuliidri positsiooni Suurbritannias, Skandinaavias, Kanadas, Iirimaal, Aasias, Kesk-Idas ning Ladina Ameerikas. RSA on noteeritud Londoni Börsil, omades krediidireitingut A (Standard & Poor's Rating Services). RSA Grupi käive ulatus 2007. aastal ligi 114 miljardi kroonini.