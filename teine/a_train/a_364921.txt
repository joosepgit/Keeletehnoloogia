www.advent.ee	 Mõnikord näib, et allakäigurada on õige. Kuid Piibli põhimõte, kuidas sellistes olukordades toimida, on küsida, kuhu see rada viib? Jeesus tunnistas oma jüngritele, et Ta ei võta neid sellest maailmast ära (Jh 17), kuid Ta palvetas, et Tema Isa hoiaks neid kurja eest. Paljudest tänapäeval kasutusele tulnud ilmalikest lõbudest Pühakiri meile ei räägi. Ei ole alati spetsiaalseid peatükke ja salme, mis meid juhiks. Just seetõttu peame alla kriipsutama fakti, et kristlase jaoks peaks Piibel olema kasutusel kahel viisil – informatsiooni saamiseks ja kommunikatsiooniks. Kumb neist kahest eesmärgist on peamine? Kumb on tähtsam? Võib-olla ei peaks me isegi mitte proovima neid lahutada. Me kipume neid eraldama, sest meile on tihtipeale jäänud mulje, et kõik, mis sa pead tegema, on viiesaja Piibli doktriini teksti meelespidamine ja sa oledki turvatud. Kuid informatsioonist üksi ei piisa. Eelkõige on Jumala Sõna eesmärk juhtida meid Jumala tundmisele ning sõbrasuhtesse ja ühendusse Jeesusega. Loomulikult on ühendus seotud informatsiooniga. Sul peavad olema mõlemad. Kui ühendus ei ole tihedalt seotud informatsiooniga, siis on kergem vigu teha. Ühendus Jumalaga peab põhinema informatsioonil, mille Ta oma Sõnas on andnud. See ei saa põhineda pelgalt enda kogemusel. See ei saa põhineda tunnetel. Nii et jääme parem ühenduse juurde, mis on tihedalt seotud teadmistega Piiblist. Samas ei ole antud teadmised alati spetsiifilised ja iseenesest piisavad. Kuidas sa siis tõmbad piiri Walter Cronkite ja Charlie inglite“ vahele? Kuidas sa otsustad, kas peaksid üldse teleri ostma? Kus sa tõmbad joone lastega muruplatsil lendava taldriku loopimise ja meisterliiga võistluse vahele? Mõned arvavad, et bowling on patt ja teised, et see on tervislik füüsiline harjutus. Tähtis küsimus aga on: Mida on sulle öelnud selle kohta Jumal?“ Ainus moodus, kuidas saada oma elus hallidel aladel selgeid märke ülevalt, on läbi sinu isikliku suhte Issanda Jeesusega. Ainult isikliku suhte läbi Temaga oled sa võimeline hoidma avatuna kanalit, et kuulda, mida Jumal tahab sulle öelda oma erilise tahte kohta sinu elus.