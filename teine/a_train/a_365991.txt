www.bioneer.ee	 Rahvusvahelise klaaspakenditootja O-I värske uuring näitab, et lapsevanemad eelistavad imikutoidu puhul klaaspakendit, sest usuvad, et klaaspakend säilitab toote värskuse ja tervislikkuse, hoiab seda turvaliselt ja võimaldab selgelt näha, mis tootega on tegemist. Klaasi usaldatakse kui puhast ja tervislikku materjali, mis võimaldab vanematel näha, mida nad tegelikult oma lapsele ostavad. Rahvusvahelises uuringus* osalesid lapsevanemad, kellel kasvamas viie kuu kuni kolme aasta vanused lapsed. Uuringu eesmärgiks oli kindlaks teha, kuidas vanemad kasutavad pakendatud imikutoitu ning millisesse tähtsuse järjekorda nad seavad käepärasuse, turvalisuse, maitse, keskkonnaga seotud probleemid ja muud tegurid. „Beebile esimeste toitude pakkumine võib olla vaimustav kogemus, kuid vahel võib see osutuda ka stressirohkeks ja närvesöövaks. Tahtsime paremini mõista selles olukorras emade vajadusi, muresid ja eelistusi, ning ka seda, kuidas need riigiti erinevad,“ ütleb O-I toidusegmendi turundusjuht Viivika Remmel . „Vanemate suhtumise parem mõistmine aitab meil tulevikus välja töötada vanematele ja nende lastele kõige sobivamaid pakendeid.“ Uurimusest ilmneb, et isegi majanduslanguse tingimustes pole imikutoidu hind sugugi siiski mitte peamine ja otsustav tegur. Valiku peamiseks teguriks usaldusväärne kaubamärk (vanemad on valmis rohkem maksma toote eest, mille on valmistanud mainekas, pika ajalooga ettevõte), toote värskus ning tervislikkusele ja täisväärtuslikkusele viitamine, nagu näiteks märge „orgaaniline“. Olulisuselt järgmine tegur on käepärasus, hind mängib vanemate ostuotsuse juures vähetähtsat rolli. Tulemustele tuginedes saab öelda, et paljud küsitletud lapsevanemad peavad klaasi imikutoidule parimaks pakendiks. Puhas, mürgivaba ja poorideta klaaspurk ei vaja täiendavat sisemist kattematerjali ning on seetõttu igat sorti toiduainete pakendamiseks täielikult ohutu. Klaas säilitab imikutoidu maitse, tekstuuri ja värvi ilma, et toidule oleks vaja lisada säilitus- või lisaaineid. Noorte „maitsepungakeste“ koolitamine Iga ema teab, et esimesed maitsekogemused mõjutavad oluliselt lapse võimet nautida toitude mitmekesisust. Lapse julgustamine uusi maitseid proovima ja nendega harjutamine on parim viis vältimaks teisel või kolmandal eluaastal ilmneda võivaid „pirtsaka sööja“ probleeme. Sellepärast peavad vanemad oluliseks, et toit, mida nende lapsed söövad, oleks värske, ehtne ja maitsev – nii sarnane kodusele toidule kui vähegi võimalik. Just seetõttu eelistavad paljud klaaspakendit, sest klaasi seostatakse kõige otsesemalt toidu tervisliku säilitamisega, eriti näiteks Prantsusmaal ja Poolas, kus kodus valmistatud toitude klaaspurkides säilitamise kunst on laialt levinud. O-I uurimusest ilmneb samuti, et emadele meeldib, et läbi klaasi saab toote sisu enne ostmist näha, mis lisab kindlustunnet, et purgi sisu on ikka ehtn ja ootuspärane. Mõnel maal, nagu näiteks Suurbritannias, viitavad emad tihti ka märkele „orgaaniline“ kui eeldusele, et vastava kaubamärgi tooteid üldse osta. Nad otsivad 100-protsendiliselt puhta ja loodusliku koostisega tooteid, mis ei sisaldaks paksendajaid, lisa- ega säilitusaineid. Vastakal kombel on paljud neist uutest „orgaanilistest“ toodetest, mida ostetakse nende tervislikkuse ja täisväärtuslikkuse pärast, pakendatud plasttopsidesse. Plastikut peavad Euroopa tarbijad aga kõige vähem tervislikumaks ja kõige vähem keskkonnasõbralikumaks pakendimaterjaliks, nagu selgub 2009. aasta aprillis FEVE (European Glass Packaging Federation, ehk Euroopa klaaspakendajate liit) tehtud uurimusest**. Sama uurimus näitab, et lapsevanemaid, kes eelistaks osta klaaspakendis imikutoitu on kaks korda rohkem kui neid, kes seda regulaarselt teevad. See osutab tarbija soovide ja võimaluste vasturääkivusele. Keskkonnaprobleemid O-I uurimus näitab, et kuigi emad ise usuvad, et pakendite puhul lähtuvad nad keskkonnahoiust, siis nende ostuotsused ei pruugi ilmtingimata seda väidet kinnitada. Enamik emasid peavad end keskkonnast hoolivateks ja suunavad oma majapidamisprügi igal võimalusel taaskasutusse, kuid vastajad tunnistavad, et imikutoidu valikul tõusevad esiplaanile hoopis teised mured. Mõned emad arvavad, et tootjad kasutavad märget „keskkonnasõbralik“ kui reklaamitrikki, kuigi nad tunnistavad, et klaasi puhul on õigus seda väita, sest materjal on täies ulatuses taaskasutatav. „Meie uurimus tõi päevavalgele huvitava pildi imikutoidu kasutamisest üle Euroopa. See näitas, kui oluline on lapsevanematele anda oma lastele elu alustuseks parimat toitu võimalikest. Kuigi riikide vahel on erinevusi, eelistavad vanemad siiski kõikjal kõrge kvaliteediga, looduslikke ja ehedaid tooteid, mille puhul võib ohutuses kindel olla. Ja nad usuvad, et klaas vastab nendele nõudmistele,“ teeb Viivika Remmel kokkuvõtte.