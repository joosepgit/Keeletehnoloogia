www.advent.ee	 Milline võiks olla kõige halvem põhjus kirikus käimiseks? Aga kõige parem? Kui ma olen mõelnud selle üle, miks inimesed kirikus käivad ja miks minna kirikusse, siis ma arvan, et halvim minu kui pastori jaoks võiks olla põhjus, et see on mu töö. Aga siin on meil Piiblis kolm head põhjust minemiseks. Teine põhjus: see, et kirik on ihu ja ihu ei ole kui tervik, kui kõik liikmed ei ole koos. See tõde on kirjas 1Kr 12:27: Teie olete aga Kristuse ihu ning igaüks omast kohast tema liikmed.“ Paulus toob edasi tähendamissõna sellest, kuidas füüsiline keha õpetab meile tähtsaid tõdesid Kristuse ihu – Tema koguduse kohta. Ihu vajab igat liiget, isegi neid, keda peetakse vähetähtsateks. On vaja kõiki erinevaid osi, et moodustada tervik, sest ihu on ainult siis ihu, kui see püsib koos. Kolmas põhjus kirikuskäimiseks on see, et Jeesus läks kirikusse. See oli Tema tava. Kui üldse kunagi on kellelgi olnud vabandus selleks, et mitte minna kirikusse, siis oli see Jeesusel. Oled sa kunagi külastanud kogudust, mille liikmed on sinu peale nii pahaseks saanud, et on püüdnud sind pärast teenistust kaljult alla tõugata? Jeesus külastas. Kuid ta ei lõpetanud kirikuskäimist. Mõnikord tulevad inimesed minu juurde ja ütlevad: Mul ei ole vaja kirikusse minna. Ma saan suuremaid õnnistusi, kui olen lihsalt väljas looduses.“ Pange tähele rõhku: Ma saan.“ Ja kui keegi ütleb mulle seda, meenutan ma neile ajaloo ja Jumala Sõna põhjal, et nad surevad. See on fakt. Kui sa lõikad otsast oma jala ja saadad ta välja metsa, ei ela ta kaua. Nad ütlevad mulle, et sa võid sisaliku saba otsast ära lõigata ja see ikka veel vingerdab natuke. Kuid mitte kauaks. Kuigi sisalik saab uue saba kasvatada, ei saa saba uut sisalikku kasvatada. Mitte ükski ihuliige ei saa elada kaua ilma ülejäänud ihuta. Ühendus ihu sees on hädavajalik eluks, kasvuks ja kasulikkuseks.