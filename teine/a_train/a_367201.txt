www.bioneer.ee	 Looduskaitseseaduse järgi on kaitsekorralduskava, mis parkide eripärast tulenevalt on sisuliselt hoolduskava, alapõhise kaitse korraldamise aluseks. Valminud on trükis „Pargi hoolduskava koostamise juhend”. Juhend on hea ja käepärane töövahend abistamaks parkide hooldajaid, hoolduskavade või kaitsekorralduskavade koostajaid ja kaitsjaid, kuid sobima õppematerjaliks ka niisama pargihuvilistele. Juhendi lisades on lähteülesande näidised hoolduskava ja geoaluse tellimiseks, elustikule sobivaimad ajad hooldustööde tegemiseks jms. Tähtsaim lisa on juhendi alusel koostatud Kukulinna mõisa pargi kaitsekorralduskava aastateks 2012-2021, mis annab pargi omanikele ja hooldajatele praktilisi nõuandeid vana pargi säilitamiseks. Keskkonnaameti regioonide kaudu jagatakse tasuta juhendit kohalikele omavalitsustele, kes haldavad nii loodus- kui ka muinsuskaitsealuseid parke. Samuti saavad juhendi maastikuarhitektuuri õpetavad koolid. Huvilistel on võimalik juhendiga tutvuda Keskkonnaameti kodulehel .