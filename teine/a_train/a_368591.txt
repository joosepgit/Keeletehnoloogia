www.advent.ee	 Kas oled kunagi mõelnud, kui õiglaselt on Jumal suurt võitlust juhtinud? Kas mõistad, et peagi saabub päev, mil iga põlv kummardub ja iga keel tunnistab, et Jumal on olnud aus ja õiglane? Isegi Saatan kummardub põlvedele ja tunnistab, et Jumal ei ole kunagi toiminud vastupidiselt oma sõnadele. Sa võid seda vaimusilmas näha, kui loed selle kirjeldust raamatus Suur võitlus. Sa peaaegu näed Saatant tõusmas esile miljonite inimeste hulgas, kes näevad üksteist esimest ja viimast korda. Nad vaatavad teda ning küsivad: Kas see ongi tema, kes pani rahvad värisema ja ei avanud oma vangla uksi?“ Seal, Jumala trooni ja Püha Vaimu ees, kummardub Saatan oma vabal tahtel põlvedele ja tunnistab Jumala ausust ja õiglust. Seepeale aga haarab teda viha oma teo pärast ning ta tormab lahingusse. Selleks, et kõik veenduksid Jumala aususes ja õigluses, on aegu, mil Ta peab lubama Saatanal tuua inimeste ellu kannatusi. Sageli on Saatanal õigus, kui ta väidab, et me otsime Jumalat isekatel eesmärkidel – ainult sellepärast, et loodame Temalt midagi saada. Kui siis asjad meie elus ei lähe enam nii libedalt, siis me ei otsi enam Jumalat. Meie suundume Jeesuse juurde sageli mõne maise hüve pärast ning oleme valmis usaldama Teda siis, kui meie palve täidetakse. Pääastja igatseb anda meile suuremaid õnnistusi kui me palume; Ta viivitab meie palvele vastamisega, et avada meile meie südame kurjus ja sügav vajadus. Ta ei soovi, et otsiksime Teda omakasu pärast. Mõistes oma abitust ja pakilist vajadust, tuleb meil õppida täielikult usaldama Tema armastust.“ – Ajastute igatsus, lk. 200. Kui me seda mõistame, siis saame ka aru, et kui me hakkame Jumalat otsima, ründab Saatan meid kogu oma sõjavarustusega,. Samuti mõistame siis paremini, miks Jumal tal seda teha laseb. Jumal on piisavalt vägev, et takistada tal seda tegemast, kuid õigluse pärast ei saa Jumal alati Saatanat takistada. Kui me näeme oma probleemi ja otsustame Jeesuse juurde tulla iga päev, hoolimata kõigest, mis meid tabab, siis tuleb meie isekate motiivide asemele taevane arm, mis aitab meil otsida Jeesust õigetel motiividel.