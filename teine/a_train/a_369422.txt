www.bioneer.ee	 Tänavu laekus konkursile taaskord rekordiline arv teadustöid - 417 tööd kokku kahekümne kolmest kõrgkoolist, neist 133 bakalaureuse-, 168 magistri- ja 58 doktoriõppe kategoorias. Eelmisel aastal osales konkursil 359 teadustööd. Võrreldes 2001. aastaga, mil konkurssi esimest korda korraldati, on osalevate teadustööde arv kasvanud üle seitsme korra. Traditsiooniliselt osales konkursil kõige rohkem Tartu Ülikooli üliõpilasi, 54,7% kõigist laekunud töödest. Tõusnud on Tallinna Tehnikaülikooli osakaal – eelmisel aastal oli see 10,4%, käesoleval aastal 14,6%. Langenud on aga Tallinna Ülikooli üliõpilaste osakaal – 10,3% (eelmisel aastal 12,6%) kõigist osalenutest. Preemia vääriliseks hinnati Tartu Ülikoolist 46, Tallinna Tehnikaülikoolist 7, Tallinna Ülikoolist 2 ning Eesti Maaülikoolist, Eesti Kunstiakadeemiast, Eesti Muusika- ja Teatriakadeemiast ja Tallinna Tervishoiu Kõrgkoolist igaühest üks teadustöö.