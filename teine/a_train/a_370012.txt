www.bioneer.ee	 Kampaania avalöök anti reedel, 5. juunil ehk rahvusvahelisel keskkonnapäeval ning kampaania on esimene osa Euroopa rahvusvahelisest mitmekesisuse aastast 2010. Eelmise aasta juulis liitus Airbus Rohelise Laine projektiga, mis on ülemaailmne haridusalane initsiatiiv tõstatada inimeste bioloogilise mitmekesisuse alast teadlikkust. “Näe suuremat pilti” kutsub lapsi ja noori üksi ja koos perede ning kasvatajate-õpetajatega minema õue ja uurima loodust enda ümber. Kui loodust lähemalt uurida, siis näeme, et iga loom, taim, lind ja inimene on omamoodi, keegi ei ole teisega identne. Kampaania „Näe suuremat pilti“ kutsub lisaks avastamisele kõige põnevamaid elamusi ka jäädvustama. Kõik on oodatud laadima oma pildid üles internetilehele www.seethebiggerpicture.org , et nii oma põnevaid avastusi teistega jagada. Viie parima foto autorid saavad autasuks reisi Washingtoni, kus külastatakse muu hulgas National Geographicu peakontorit. Mitmekesisuse kadumine ning kliimamuutused on tänased suurimad keskkonnaalased väljakutsed. Suurimad CO 2 emissiooniallikad ja keskkonnaohud on väljaspool lennundust. Vihmametsade raiumise osakaal globaalsest CO 2 emissioonist on suisa 17% ning vihmametsade raided on kliimamuutuste ja bioloogilise mitmekesisuse kadumise üks peamisi põhjuseid. Lennunduse osakaal globaalsest CO 2 emissioonist on 2%. Airbus on pühendunud sellele, et seda osakaalu vähendada. Airbusi tegevjuhi ja presidendi Tom Endersi sõnul sõltub lennunduse luba kasvamiseks suurel määral sektori panusest tõsta inimeste teadlikkust keskkonnaalastest probleemidest ja väljakutsetest. „Me ei tohi olla mitte probleemi tekitajad, vaid lahendusse panustajad. Just seetõttu toetame ÜRO keskkonnaprogrammi UNEP ja „Näe suuremat pilti“ kampaania missiooni.“