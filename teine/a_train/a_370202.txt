arvamus.postimees.ee	 Repliik: EL jätab koorma meelsasti USA-le E Lis armastatakse kiruda USAd. Mis siis et siunatud Iraagi sõja käigus kukutati diktaator ja praeguseks on seal jalule seatud enam-vähem demokraatlik kord. REKLAAM Või kuigi EL teatas esimesena piraatide vastu võitlusse asumisest, patrullisid Adeni lahes enne nende saabumist kuude kaupa vaid NATO ja USA alused. Kosovo sai iseseisvaks just Washingtoni toel ja mõned ELi riigid pole oma sisepõdemiste tõttu siiani seda toetanud. Ilmekaimaks näiteks, et julgeolekus tasub panus teha pigem USA-le ja NATO-le kui ELile, on Afganistan. Sõda, mille ka EL on õilsaks kuulutanud, kuid mille rängemad kulud ja ohvrid laseb ta kanda ameeriklastel. Lihtne näide on politsei, valdkond, mille arendamine peaks Afganistanis justkui olema ELi õlul. EL pole sinna suutnud saata isegi piisaval määral oma hästitasustatud eksperte. Rääkimata sellest, et palgamaksmist afgaani politseinikele on põhiliselt toetanud hoopis Jaapan ning nende varustamist ja väljaõpet USA. Ja nüüd kinnitab euromissiooni pädevust ka asjaolu, et niigi suuremat osa Afganistani-šõust juhtiv NATO hakkab moodustama politseinike treeningmeeskondi.