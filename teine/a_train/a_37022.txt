www.advent.ee	 Selle idee peamine eesmärk on aidata koguduse liikmeil luua püsivaid sidemeid ilmalike inimestega, olles neile abiks Kristuse jüngriks saamisel. Appi on siin võetud multimeedia võimalused. “See ei ole üks järjekordne evangeelne programm,” ütles Miroslav Pujic, LIFEdevelopment.info tegevdirektor “vaid strateegia, mis põhineb sõpruse loomisel ilmalike inimestega. Kui me ei kohta inimesi neile arusaadavalt seal, kus nad on, ei ole me võimelised neid Kristuse juurde viima. See on pikaajaline protsess, mitte ühekordne üritus.” Osaks sellest paketist on ka televisiooniprogrammide tootmine, kus peakõnelejaks saab olema pastor Dwight K Nelson Andrewsi Ülikooli kogudusest, Michiganist, USAst, kes oli üritusel ka ise kohal. Oma jõulises avasõnas jutustas ta loo mehest, kes, kaotades oma autovõtmed, kogus kõik oma sõbrad appi neid otsima. Peale viljatuid otsinguid küsis üks sõpradest, et kas nad otsivad ikka õigest kohast. “See ei ole just täpselt see koht, kus ma need kaotasin,” vastas mees, “Aga valgus on siinkohas parem.” “Liiga kaua oleme otsinud kadunuid valest kohast,” ütles ta. Viidates advent-teoloogiale ja piibellikele arusaamadele, jätkas ta: “Valgus võib olla parem seal, kus meie, adventistid, seisame, kuid ei ole tõenäoline, et me sealt just palju kadunud inimesi leiame.” Seejärel kõneles Nelson ilmalike inimeste hoiakutest: “Ilmalikud inimesed on juhitud pigem kogemusest kui teadmistest,” ütles ta. “Üks ilmalik inimene, kes tuleb sinu kogudusse, vajab enne kuuluvustunnet, kui ta uskuma hakkab.” Televisiooniprogrammi hakatakse tootma oktoobris 2003 Inglismaal ning kandma satelliidi ja interneti kaudu üle maailma. Kõik väikesed grupid, kohvik-kirikud ja Life Development keskused võivad LIFEdevelopment.info internetileheküljel jagada informatsiooni, muresid, küsimusi ja kogemusi. “Me peame teadma keelt, mis on mõistetav inimestele, kes elavad meie kõrval väga erinevate eluarusaamade ja väärtustega,” ütles pastor Bertil Wiklander, TED president, oma konverentsile läkitatud sõnumis. Ta lõpetas oma sõnumi mõttega: “Selle keele kätteõppimiseks peame kardinaalselt muutma viise, kuidas me oma usku edasi anname. Ainult siis võib Püha Vaim panna meie külvatud seemned viljatoovalt kasvama ning ainult siis võime jõuda suurema osani Euroopa elanikkonnast.” “Ei ole lihtsaid vastuseid ning ei ole olemas ainumast teed jagamaks usku postmodernses keskkonnas,” ütles pastor Jan Paulsen, ülemaailmse Adventkiriku esimees oma sõnumis LIFEdevelopment.info konverentsile. “Kuid ma olen kindel, et see uus algatus pakub koguduse liikmetele uusi väärtuslikke ressursse andmaks edasi Jumala armastust ühiskonnale, mis seda meeletult vajab.”