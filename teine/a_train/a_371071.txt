www.bioneer.ee	 Eesti delegaat Euroopa Molekulaarbioloogia Konverentsil, Tartu Ülikooli molekulaar- ja rakubioloogia instituudi direktor ja rakubioloogia õppetooli juhataja professor Toivo Maimets valiti sel nädalal Roomas Euroopa Molekulaarbioloogia Konverentsi (EMBC) presidendiks. EMBC on 27 riigi ühendus peakorteriga Heidelbergis, mille eesmärk on toetada Euroopa ja tema naaberriikide koostööd molekulaarbioloogia alal ja sellega tihedalt seotud valdkondades. Eesti on EMBC liige 2006. aastast. Kahele Eesti noorteadlasele on eraldatud EMBO 5-aastane installatsioonigrant oma laboratooriumi sisseseadmiseks. EMBC tegevusprogrammi viib ellu Euroopa Molekulaarbioloogia Organisatsioon (EMBO), mis on teadlaste, väljapaistvate molekulaarbioloogide ühendus. EMBC rahastab Euroopa Molekulaarbioloogia Organisatsiooni (EMBO) teadusstipendiume, teaduskonverentse ja -kursusi. Maimets EMBC konverentsil ei osalenud, sest viibis samal ajal UNESCO Rahvusvahelise Bioeetika Komitee 16. sessioonil Mehhikos. Maimets on UNESCO Rahvusvahelise Bioeetika Komitee asepresident.