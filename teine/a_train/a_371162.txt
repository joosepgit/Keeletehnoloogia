www.bioneer.ee	 Hetkel vajame kõige rohkem vabatahtlikke erinevate maakondade aktiividesse (eriti Põlvamaa, Viljandimaa, Raplamaa, Ida-Virumaa, Lääne-Virumaa, Hiiumaa ja Jõgevamaa), seal hulgas otsime tegusaid inimesi oma maakonna koordinaatoriteks ning vabatahtlikke simmanite korraldajaid. Väga oodatud on samuti huvilised, kes oleksid valmis hakkama 1.mail vabatahtlikeks talgujuhtideks. Millega tegelevad maakondlikud koordinaatorid ja maakonna aktiivid? Maakonna aktiivid koosnevad 2-4 vabatahtlikust, kelle ülesanne on: informeerida talgute korraldajaid ehk talgujuhtemaakonnas ja vastata nende küsimustele, nõustada talgujuhte omandikaitse, muinsuskaitse,looduskaitse või keskkonnakaitse seisukohast (abiks on juhendmaterjalid) See on hea võimalus olla osaline sedavõrd mastaapse sündmuse korraldamisel. Vabatahtlikuna annad oma väärtusliku panuse Eesti ühe suurima kodanikualgatuse õnnestumiseks. Saad palju huvitavaid ja kasulikke kogemusi, uusi tuttavaid, isetegemisrõõmu ja suure Ära Tegemise elamuse. Kuidas saada vabatahtlikuks? Kui soovid kaasa lüüa, täida meie kodulehel sooviavaldus. Lisame Sinu kontaktid andmebaasi ja võtame ühendust niipea kui on pakkuda midagi, mis meie arvates Sinule sobida võiks. Lõpliku otsuse saad seejärel ise teha. Juhul kui soovid talgupäeva korralduse kohta vahetult täpsemat infot saada, siis 1. märtsil toimub toimkondadele ja partneritele suunatud infopäev Tallinnas, Ülemiste City peamaja II korrusel (Lõõtsa 6), algusega kell 18.30.