www.advent.ee	 Imeline saab olema Jumala seemnekülvajate kogemus, kui Jeesus tuleb ja nad kohtuvad inimestega, keda Jumala raamatuid jagades kohtasid. Neid, kellele tutvustasid Jeesust oma parima Sõbrana, kui nendega Jumala Sõna avasid ja koos palvetasid. Filipiinides, Isabela saarel asub kõrvalises piirkonnas, kus suured-suured puud Sierra Madre mägesid katavad, ühel lamedal pinnal pisike Santa Felomena linnake. See on muust tsivilisatsioonist kaugel, kuid linnas elavad inimesed, kelle eest Jeesus suri. Üks kirjandusevangelist määrati linna minema ja kõiki elanikke Jumala kirjandusega külastama – Tal tuli minna ja anda seal elavatele inimestele võimalus Jeesust tundma õppida. Ta läks ja avastas, et polnud esimene kirjandusevangelist selles kauges paigas – keegi teine oli seal varem käinud ja mõned raamatud müünud, äratades seeläbi inimestes huvi vaimulike asjade vastu. Üks naine kuulas eriti tähelepanelikult, kui kirjandusevangelist sissejuhatust tegi, enne kui raamatu välja võttis ja tutvustamist alustas. Miski tundus naisele tuttav. Kui kirjandusevangelist raamatut "Suur võitlus" näitas, tundis naine selle kohe ära. Mõne aasta eest oli üks teine mees talle täpselt sama raamatu müünud. Just seesama raamat oli nende elu nii palju muutnud. Seesama raamat selgitas neile nii paljusid olulisi tõdesid. Ta vabandas, läks oma tuppa ja tuli tagasi, "Suur võitlus" kaasas. Siis ütles naine: "Ostsime selle raamatu teiesarnaselt mehelt mõne aja eest. Oleme seda aina uuesti ja uuesti lugenud. Usume seda, millest see jutustab, ja peame nüüd seitsmenda päeva hingamispäeva, nagu Piibel õpetab." Kirjandusevangelisti süda hõiskas. Ta võttis kohe ühendust lähima pastoriga ja leppis nende inimeste jaoks kokku edasiste piiblitundide osas. Nad võtsid valmilt vastu iga Jumala Sõna tõe ja tulid peagi ristimisele. Nende poeg läks meie kolledisse ja õppis jutlustajaks. Täna on ta Jumala koguduse ustav pastor. Ära alahinda kunagi trükisõna väge. See suudab jõuda sinna, kuhu ei miski muu. See leiab tee südamesse, mis on muidu kõva ja jonnakas. See on kannatlik ja ootab sobivat aega, et oma sõnumit jagada siis, kui inimene on valmis sellele vastama. Püha Vaim ja tõekirjandus töötavad koos, et valmistada inimesi ette Jumalaga kohtumiseks.