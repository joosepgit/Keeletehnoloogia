www.advent.ee	 Eelarvamused on kohtavad asjad. Tihti ei ole me kindlad, mida teised inimesed mõtlevad või kuidas tunnevad, kuid me arvame, et teame. Meie otsustame, et nemad pole huvitatud tõe kuulmisest või Jeesuse tundmaõppimisest. Ja siis me isegi ei ürita nendega päästerõõmu jagada. Võibolla on see põhjus, miks nii paljud Jumala rahva hulgast, kogudusest, enam tunnistustööd ei tee? Russell Thomas töötas ühe kirjandusevangelistiga Arkansase-Louisiana liidus. Nad võtsid ühendust väga maailmaliku, langenud adventistist daamiga, kes oli huvitatud raamatutest, mida nad müüsid. Ta palus neil tagasi tulla, kui ta raha saab, et raamatute eest maksta. "Olge väga hoolsad," ütles ta, "ja vaadake, et tulete siis, kui ma teile ütlen ja mu abikaasa ära on. Kui ta satub siin olema, kui te tulete, on ta teie vastu väga ebaviisakas ja võib isegi kehalisi vigastusi tekitada. Ta vihkab jutlustajaid." Kaks kirjandusevangelisti jõudsid selle toreda naise koju täpselt määratud ajal. Naist polnud seal neid tervitamas, kuid ohtlik abikaasa oli. Ta kutsus nad sisse ja oli alguses jaheda suhtumisega, kuid muutus peagi väga sõbralikuks. Jumala Vaim mõjutas teda kirjandust ostma ja "Prohvetikuulutuse hääle" piiblikursusele registreeruma. Ta nõustus isegi era-piiblitundidega. Peagi pärast seda tuli kogu pere hingamispäevakooli ja "ohtlik" abikaasa võttis sõnumi vastu isegi valmimalt kui ta kaaslane. Inglid ajasid kindlasti selle pere ajagraafiku segi, et kirjandusevangelistid sellesse majja just õigel ajal jõudsid. Ära lase eelarvamustel Sind takistada teistele oma heast Sõbrast, Jeesusest, rääkimast. Ära usu Saatanat, kui ta Sulle ütleb, et nad pole Sinu kuulamisest huvitatud. On väga tõenäoline, et nad tänavad Sind selle eest, et jagasid oma rõõmu nendega ning tutvustasid neid Jeesusele. Ka nemad vajavad Teda. Ehk palvetame täna selle eest, et Jeesus Kristuse evangeeliumituli võiks meis uue leegiga põleda, nii et me ei kaotaks ühtki võimalust teistele Temast jutustada. Mida enam Sa Teda teistega jagad, seda enam Teda saad. Selleks, et võiksime vaimulikult kasvada ja Issandaga heades suhetes olla, peame astuma kolm sammu: * Uurima Jumala Sõna. * Palvetama – Temaga osaduses olema. * Tunnistama – rääkima teistele, mida Tema Sinu heaks teeb. Aktiivne hingedevõitja ei kritiseeri kunagi ega ole eelarvamustega – ta süda on täis armastust.