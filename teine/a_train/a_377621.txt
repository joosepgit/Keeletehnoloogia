www.lapsemure.ee	 Ma olen oma elus kaotanud väga palju lähedasi inimesi... See on väga valus kogemus... Aga nendest kogemustest olen ma siiski ka midagi õppinud: Ma olen õppinud väärtustama inimesi enda ümber ja seda lühikest aega, mis meile on antud!!! Meie aeg siin on piiratud! Oma lühikese elu jooksul tutvume me väga paljude inimestega ja peame nende olemasolu enda kõrval loomulikuks ja iseenesest mõistetavaks. Me ei oska väärtustada ei neid ega seda üürikest aega, mis meile on antud! Selle asemel, et sisustada kõik kohtumised tegevustega, mis tooksid kasu mõlemale ja jätaksid meeldivaid mälestusi kogu eluks, me tihti lihtsalt lööme aega surnuks - me lobiseme tühjas-tähjast, teeme lollusi jms. Me taipame alles siis seda, kui mõttetult oleme oma aega, mida oleksime võinud veeta sõpradega, raisanud, kui me kaotame selle sõbra. Alles siis hakkame mõtlema, et me oleksime võinud oma aega, mis meile oli entud koos olemiseks, palju paremini kasutada!!! Kuid siis on juba hilja - vähemalt selle inimese jaoks! Teine asi, mida olen nendest traagilistest kaotustest õppinud on see, et Me peame olema avatumad ja rääkima oma tunnetest, mõtetest ja hirmudest!!! Me peame korvaldama KOHESELT kõik ilmnevad vastuolud, erimeelsused ja arusaamatused, et ei jääks mingeid lahtisi otsi, sest iial ei või teada, mida elu sulle toob!!! Ma kahetsen siiani südamest, et ei rääkinud oma parima sõbraga sirgeks probleeme, mis ilmnesid meie suhetes! Ma ei suutnud teda usaldada ja ennast talle avada ning siis kui tundsin, et tahan talle rääkida kõigest, mis südamel oli kripeldanud, oli juba liiga hilja! Seega minu üleskutse kõigile: Väärtustage inimesi enda ümber! Ärge koonerdage kiitustega, kui tunnete, et nad väärivad seda! Rääkige KOHESELT sirgeks kõik erimeelsused, lahkarvamused ja arusaamatused, et teil ei jääks suhetesse mitte ühtegi lahtist otsa!!! Kulutage mõistlikult aega, mis teile on antud koos olemiseks - ärge raisake seda niisama!!! Pidage meeles - meie aeg siin on piiratud ja väga lühike ning on kuritegu seda lihtsalt raisata!!! Olge hooliv ja tähelepanelik inimeste suhtes, kes teid ümbritsevad, et ka teie võiksite tunda rõõmu teiste sõprusest ja hoolimisest - et võiksite tunda ARMASTUST!!! Loodan, et andsin teile pisut mõtlemisainet! Elage oma elu täisväärtuslikult ja olge tähelepanelik ning avatud teid ümbritsevate inimeste suhtes!!! Autor: vihmavesi [ 19 Mär 2005, 23:15 ] Väga toredasti öeldud, mulle nii meeldis. Üks pisike lause võib vabalt terve päeva särama panna, kas siis ütleb sinule keegi midagi armsat või siis valmistad kellegile sa ise rõõmu. Just need tavalised lihtsad laused keset päeva a la "Sulle kõlbavad lokkis juuksed" vms, midagi täiesti tavalist, see on nii vahva. Tegelikult nii on palju kergem suhelda kui ütled oma tunded (enamus) kõik välja. Johari aken või mis see oligi tuli meelde.