www.advent.ee	 Kui tunned kellegagi sõnasõja-meelsust, mine lihtsalt kuhugi ja kõnele Kristuse armastusest inimestele, kes vajavad tunnistust tõest. Kõnele Kristuse iseloomu armsusest, ning kuri meelsus, mis on olnud su südames, lahkub. Vajame kogemusi vaenlase võitmisel; ning klammerdumist Vägeva Abimehe külge. Me ei saa endale lubada kaotada igavest elu. Pean ütlema, et taevast tuleb otsida, selle pärast tuleb palvetada, selle nimel tööd teha. Me ei saa triivida taevasse koos oma pöördumata iseloomujoontega. Ärge raisake aega vaidluseks nendega, kes esitavad vastulauseid, sest vaenlane võib sisendada sinu vestluskaaslastele piisavalt ettepanekuid, millega kulutada sinu aeg vaidluseks. Sinu jõud peitub elujaatavusest kinnihoidmises. Kui kurat kõrbes Kristust ründas, ei astunud Kristus temaga vaidlusse. Saatan meelitas Teda tegema imet, muutma kivid leivaks. Teinuks Kristus seda, andnuks Ta vaenlasele otsustava eelise, kuna Saatan võinuks oma väega samalaadse tõendi anda. Nii on ka tänapäeval. Kui inimesed esitavad sulle vastuväiteid tõe suhtes ja püüavad sind üles ärritada, ära erutu. Püsi elujaatavuse rajal. Kinnita tõde: “Nõnda ütleb Issand!” ja ma ütlen sulle, et vaenlane soovib peagi sinu juurest põgeneda. Loobugem lahingust, millesse vaenlane meid tõmmata püüab. Alustagem tõsist tööd, et võita oma päritud ja juurdeõpitud patused kalduvused. Palugem Jumalal võtta ära halb komme vigu otsida ning anda meile selle asemel Kristuse elu ja armastus. Meil on võita terve taevas ja Kristus soovib, et me selle saaksime. Ta suri, et meil oleks see võimalus. Igaüks, kes Jumala riiki päästetakse, austab Teda, mitte inimest. Kristus avab meile taeva väravad ja kutsub meid sisse. Meil tuleb siseneda taevasse juba siin all või vastasel juhul ei saa me sinna kunagi ka hiljem. Juba siin maa peal peame algama elama Kristuse elu, ja siis saab taevas nii sulle kui neile, kes sinuga kokku puutuvad.  Lõpuks aga näed sa Kuningat Ta ilus; sa näed Tema võrratut nägu ja, võtnud kätte kuldse kandle, täidad kogu taeva muusika ja lauludega Jumala Talle auks. – Käsikiri 97, 1906.