www.lapsemure.ee	 [quote="Juicy"]millist tööd saaks veel sellel suvel. näiteks augustis tahaks tööle minna kusgile. kas keegi oskaks soovitada kuhu saaks. olen ise 14 ja näen välja nagu 11. kas oleks sellist töökohta kus saaks töödata.[/quote] Postitatud: 07 Juul 2005, 22:54 Maggy Teema pealkiri: Sinu kui alaealise tööle võtmine Sinu kui alaealise (iga alla 18 aastase lapse/nooruki) tööle võtmine Kui oled 13 kuni 15-aastane, siis töölevõtmisel tuleb esitada tööandjale vanema või eestkostja ning tööinspektori kirjalik nõusolek 13-14-aastase töötaja tööaeg ei või ületada 20 tundi nädalas. 13-14- aastast või koolikohustuslikku töötajat võib tööle rakendada ainult koolivaheajal või loomingulise töötajana kultuuri-, spordi- või reklaamitegevuse alal. 15-aastase töötaja tööaeg ei või ületada 30 tundi nädalas. 16-17-aastase töötaja tööaeg ei tohi ületada 35 tundi nädalas Sinul kui alaealisel on keelatud töötada ööajal (22.00-06.00). 13-14-aastast töötajat ei või tööle rakendada õhtusel ajal (18.00-22.00) Mõlema piirangu puhul nähakse seaduses ette järgmised erandid: 1) Õhtusel ajal võib 13-14-aastast või koolikohustuslikku töötajat tööle rakendada tööinspektori loal loomingulise töötajana kultuuri- või spordi- või reklaamitegevuse alal kuni kella 20.00-ni tingimusel, et nimetatud töö ei kahjusta Sinu tervist, ohutust, arengut, kõlblust ega takista osalemist õppetöös. Samuti on alaealisi keelatud rakendada ületunnitööle ning tööle puhkepäevadel. Alaealistel on ette nähtud pikendatud põhipuhkus 35 kalendripäeva ja tal on endal võimalus valida millal ta soovib puhkust võtta. Töölepingu sõlmimine. Kõigi töötajatega tuleb sõlmida kirjalik töölepping. Töölepingu koostamisel lähtutakse Eesti Vabariigi töölepingu seaduses sätestatud nõuetest. Töölepingu tingimusi võib muuta üksnes poolte (töötaja ja tööandja) kokkuleppel, välja arvatud mõned seadusest tulenevad erandid, mil on õigus nõuda töölepingu ühepoolset muutmist (nt töötingimuste ajutine kergendamine tervislikel põhjusel). Töölepingul märgitakse dokumendi nimetus ("Tööleping"), sõlmimise kuupäev, lepingu number ja sõlmimise koht. Eelmainitud punktid peavad olema Sinu töölepingus välja toodud, samas võib tööleping sisaldata ka kokkuleppeid muudes küsimustes. Tööandja ei tohi rakendada Sind tööle katseajaga. Tööleping lõpeb lõppsätetega. Leping kirjutavad alla töölepingu sõlmitud pooled, kelle allkirjad on kõrvuti. Töölepingu koosseisu kuuluvad veel töölepingu muutmise (tühistamise, kehtetuks tunnistamine) osad kannete tegemiseks.