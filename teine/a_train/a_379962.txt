www.advent.ee	 Kõik, kel on vastutusrikas ametikoht, peavad mõistma, et võimu omandamiseks rahva silmis tuleb esmalt olla võimas Jumalaga.  Jumal kuuleb oma ennastsalgavate tööliste palveid, kes Tema tööd edasi viivad. Ta on isegi laskunud näost-näkku kõnelusse nõrkade, surelike inimestega. Ta kuulab kannatlikult – ja enam veel, heaks- kiiduga, – nende järjekindlaid palveid, kes tõesti Temalt abi otsivad. Jumala sulane Mooses tundis, et ta ei ole kõlblik ees seisvaks suureks tööks. Seepärast palus ta tõsidusega, mis näis peaaegu jultumusena, et Jumal oleks temaga. Etteheite asemel saab tõsine paluja vastuse: “Minu pale läheb kaasa ja ma annan sulle rahu,” mis kinnitab, et Mooses võib kõik oma koormad Jumalale usaldada. Ent Moosese mõtteid koormab nii tohutu kohustuste raskus, et ta astub Jumalale veelgi lähemale ja palub veel enamat. Jumal vastab: “Mina teengi nõnda, nagu oled soovinud, sest sa oled armu leidnud minu silmis ja ma tunnen sind nimepidi.” Edust julgustatuna söandab Mooses astuda püha julgusega veel ühe sammu, kuni jõuab punktini, mis on vaestele, surelikele inimestele arusaamatu. Jumala sulane on palves astunud Jumalale üha lähemale, ning esitab nüüd palve, mida ükski surelik polnud kunagi julgenud esitada: “Näita siis mulle oma auhiilgust!” Kas Jumal tõukab oma sulase nüüd näilise jultumuse tõttu ära? Kolmas kord tuleb vastus: “Ma lasen sinu eest mööduda kogu oma headuse.” Milline armulikkus Jumala poolt! Tema käsi, kes valmistas maailmad, võtab vägeva usumehe ja asetab tolle kaljuprakku, et näidata tollele Tema auhiilgust ja lasta mööduda tollest kogu Tema headus. Hiilgavaim mõistus, hoolsaim uurimine, ülim kõneosavus ei saa iial asendada Jumala tarkust ja väge neis, kes Tema töös vastutust kannavad.  Jumal on taganud oma töölistele kogu vajaliku abi, mida Tema ainuüksi anda saab. Juhul, kui nad lubavad tööl end taga kiirustada, juhtida ja segadusse ajada nii, et neil ei jää aega pühenduslikule mõtisklusele ja palvele, teevad nad vigu. Juhul, kui Jeesuse Kristuse kaudu ei ole Saatana vastu üles tõstetud lipp, võidab Saatan need, kes on haaratud tähtsa tööga meie aja jaoks. – Käsikiri 6, 1879.