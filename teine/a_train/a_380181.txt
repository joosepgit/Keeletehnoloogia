www.advent.ee	 Mooses oli nelikümmend aastat oma elust lambakarjus. See aeg valmistas teda mõistma iseennast ning puhastama ennast – tühjenema enese minast nii, et Issand sai teostada oma tahte temas. Issand ei suhtu oma töölistesse kui masinatesse, millel on mõistus või tunded. Nii mõistus kui tunded on Tema töös olulised, kuid need inimese iseloomu põhiosad tuleb puhastada puudustest, et Jumala tahtest mitte ainult räägitaks, vaid Tema tahet ka täidetaks. Kui keegi tahab teha Jumala tahtmist, tunneb ta ära, kas mingi õpetus on Jumalast. Mooses oli Jumala kasvatuse all. Ta tegi läbi pika vaimse kasvamisprotsessi, et sobida olema Iisraeli hulkade juht. Kohtumisaja inspiratsiooniga määrab inimesele Jumal, mitte need, kes on iseenda vaimses üleolekus veendunud. Iga isik, keda Jumal saab kasutada Tema tahte täitmisel, omagu endast alandlikku arvamust ning otsigu järjekindlas tõsimeelsuses valgust. Jumal ei nõua üheltki isikult katsealuseks olemist ja enda tahtejõuga alandlikkusesse uputamist ning järjest vähem võimekaks muutumist. Jumal kutsub kõiki, kellega Ta töötab, mõtlema, palvetama, lootma ja uskuma parimal viisil. Paljudel tuleb nagu Mooseselgi üsna palju seniõpitust unustada, et omandada just neid õppetunde, mida on vaja omandada. Mooses pidi endas läbi tegema kõige karmima vaimse ja moraalse koolituse, ning Jumal töötles teda enne, kui ta sai võimeliseks kasvatama teiste meelsust ja südant. Mooses oli saanud hariduse Egiptuse õukonnas. Teda juhendati kõiges, mis oli oluline, et temast saaks sõjavägede ülemjuhataja. Tema mõttemaailma sisestatud ebajumalaid teenivate egiptlaste väärteooriad, teda ümbritsevate mõjude tagajärjed ja asjad, mis ta silme ees olid olnud, ei olnud kergesti maha raputatavad ega korrigeeritavad. Sama on paljudega tänapäeval, kes on erisugustes valdkondades saanud vale väljaõppe. Moosese meeltest tuli tükkhaaval, jupp-jupilt kõrvaldada paganlike pärimuste ebajumalateenistuslik saast. Jitro aitas Moosesel paljudes asjades usku korrigeerida niivõrd, kui ta ise asjadest aru sai. Mooses sumas pidevalt üles valguse poole, kus ta otsekohese südamega suutis Jumalat näha. Jehoova Jumal ilmutas Ennast talle. Põhjalik intellektuaalne väljaõpe Egiptuses ning karjasetöö mägede värskes õhus tegid ta sügavaks mõtlejaks ja Jumala Sõna veendunud täitjaks. – Käsikiri 45, 1890 (Manuscript Releases, 2. kd, 324-326).