www.advent.ee	 Ja Issand Jumal ütles: “Vaata, inimene on saanud otsekui üheks meie hulgast, tundes head ja kurja.” 1Ms 3:22. Kõikidel ajastutel on uudishimu mõjutanud inimesi otsima tarku- sepuud. Sageli arvavad nad, et nopivad just kõige olulisemat vilja, kui avastavad Saalomoni sarnaselt, et kõik on tühisus võrreldes tarku- sega tõelisest pühadusest, mis avab neile Jumala linna väravad. Inimlik auahnus on otsinud tunnetust, mis võiks pakkuda au, enese- ülistust ja ülemvõimu. Nii tegutses Saatan ka Aadama ja Eeva juures, kuni Jumala piirangud ületati ning algas haridustee suure valede õpetaja juhtimise all saavutamaks tunnetus, mille Jumal oli keelanud – tunda üleastumise tagajärgi. Inimestel on praktilised teadmised kurjusest, kuid Kristus tuli maailma näitama, et Ta oli istutanud nende jaoks ka elupuu, mille lehed on rahvastele terviseks. Kogu armuaeg on läbikatsumise ja katsumuste periood, kuid kõik, kes on kuulekad Kristusele, kogevad oma elus Johannese inspireeritud sõnu: “Kõigile, kes tema vastu võtsid, andis ta meelevalla saada Jumala lasteks, kes usuvad tema nimesse.” Issand Jeesus tuli andma jõudu kõikidele tõsistele tõe otsijatele, tuli ilmutama neile Isa. Ta ei lasknud millelgi oma meeli kõrvale kallutada suurest tööst taastada inimestes Jumala kõlbeline kuju. Iga inimene peab nägema, et selle elu suur ja oluline ülesanne on võtta vastu Jumala sarnasus ning valmistada iseloom tulevase elu jaoks. Saatan on alaliselt tegevuses selle nimel, et varjutada elulised, inimkonna heaoluks vajalikud tõed; ta püüab muuta kuulekuse Jumala käskudele ebamääraseks ja ebaoluliseks. Langenud inimesed aga peavad pöörduma tagasi Jumalale sõnakuulelik-olemise juurde ning kõndima koos Jumalaga nagu kõndis Eenok. Seesama Jumal aitab igaüht, kes Tema Sõna tundma õpib. Saatan üritab hõivata mõttemaailma nii täielikult, et ei jääks aega mõtiskleda, mida omandatavate teadmistega ette võtta, et ei jääks aega mõelda õpingute kvaliteedile ega pidada aru, kas need aitavad kasvada Jumala tundmises ja Temast läkitatud Jeesuse Kristuse tundmises. Kui haridus vastab maailma normidele, kui taotletakse teadmisi selleks, et maailm neid suurteks ja õpetatuteks nimetaks, nimetab Jumal neid rumalateks. – Käsikiri 67, 1898.