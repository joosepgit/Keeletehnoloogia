www.advent.ee	 Päeva jooksul põlenud puuvirnad olid põlenud tulipunasteks süteks. Siis rehitsesid mehed söed 10 jala laiusteks, 25 jala pikkusteks ja umbes ühe jala sügavusteks vaaludeks. Sellise tulipunaste sütega vaalu lõpus oli lühem kaevis, kus sees oli püha lehma piim. Kogu päeva oli pühendunud kummardajate vool tühjendanud siia oma piimapudelite sisu ohvrianniks jumalatele. Liiga innukas mõistmaks, et üritus on enam kui naeruväärne, seletas valitsuse maksukoguja mr Ratnam meile: “Just nii, nagu teie, kristlased, palute oma Jumalalt andestust ja usute, et Ta andestab, nii palume ka meie, hindud, oma jumalaid ja jumalannasid andestada meie vead ning näitame oma siirust tulest läbi jooksmisega.” Kihav pealtvaatajaskond ümberitses templit. Tulelkõndijad langesid vaalu lõpus transi. Rahvas metsistus, kui esimene pühendunu sööstis läbi tulipunaste süte. Ükshaaval tegid klaasistunud silmadega mehed ja poisid oma teekonna vaalul läbi, kes joostes, kes longates, tantsides või koperdades läbi sisisevate süte. Mitmed põletasid jalad. Nad olid puhtsüdamlikud ja pühendunud, kuid petetud inimesed. Mu süda valutas nende pärast nii, et oleks tahnud ronida templiharjale ja karjuda: “Te ei pea seda tegema! On parem tee – Jeesus, Jumala armu and.” Usu kaudu Jeesusesse oleme sina ja mina “saanud patust vabaks.” Me kanname “vilja pühitsuseks ja selle tulemuseks on igavene elu.” Mõtle sellele: “Sest teie olete armust õndsaks saanud usu kaudu ja see pole mitte teist enestest; see on Jumala and” (Ef 2:8). Tänu Jumalale selle anni eest! Jeesus, Jumala and, on hea sõnum, et saame pääste mitte tulistel sütel kõndides, vaid usu läbi Temasse.