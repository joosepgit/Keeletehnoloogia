www.advent.ee	 Aastaid tagasi kuulutas üks ateist möödakäijaile: “Kui on olemas Jumal taevas, siis esitan Talle väljakutse – löögu Ta mind viie minuti jooksul maha.” Pärast viie minuti möödumist ütles ta sapiselt: “Näete, Jumalat ei ole või ei suuda Ta mind selle ajaga maha lüüa!” Seal seisatas üks naine ja kuulis öeldut. Kui mees asus minekule, astus naine tema juurde ja küsis: “Kas teil on lapsi?” Enne, kui mees selja keeras, seletas õbluke naine: “Härra, sellepärast, et Jumal armastab teid nii väga, ehkki olete jumalasalgaja, keeldub Ta vastu võtmast teie rumalat väljakutset. Ta tahab teid päästa, mitte hukka saata!” Selline on Jumal minu jaoks. “Kristus on surnud meie eest, kui me alles patused olime.” See on midagi sellist, mida meie, surelikud, ei saa millegagi kõrvutada. Miks armastab Jumal meid niivõrd, et Ta saatis pigem oma enda Poja maailma, teades, et kurjad inimesed Teda põlastavad, Teda taga kiusavad ja Ta lõpuks risti löövad? Rist ei ole enam püsti, kuid armastus jääb. See salm on saanud armsaimaks salmiks Piiblis, ja see käib sinu kohta, oled sa siis kes oled – ateist, võitlev skeptik, leige koguduseliige, meeleheites ema, depressioonis naisterahvas, vihane abielumees või pühendunud kristlane. Jumala ja Tema Poja Jeesuse armastus suudab muuta su elu – ja sinu päeva. Tänase päeva!