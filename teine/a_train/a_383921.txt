www.advent.ee	 Juma on valanud välja oma armastuse meie südamesse Püha Vaimu läbi, kelle ta on meile andnud. Sest juba siis, kui me alles nõrgad olime, suri Jeesus jumalatute eest. Väga harva läheb keegi surma õige inimese eest, kuigi hea sõbra eest mõni ehk julgeks surra. Kuid Jumal toob oma armastuse meie vastu nähtavale selles: Kristus suri meie eest, kui me olime alles patused. Ro 5:5-8, NIV. Kas sa oled valmis surema lootusetult sõltuvuses oleva narkomaani eest, kes on korduvalt lapsi kuritarvitanud? Võibolla oled sa valmis riskima eluga, annetades oma keha mingi organi, et päästa oma lapse elu, kes sureks juhul, kui sina ei riskiks, aga kas oled valmis surema narkosõltlase eest? Tõenäoliselt mitte. Ometi andis Jumal oma Poja surma “jumalatute eest”. Mõtle ja tunne hämmastust, et “Jumal on valanud välja oma armastuse meie südamesse”. “Kui me alles nõrgad olime”, andis Jumal meile Jumala armastuse, millega armastada, et elada nagu elas Kristus ja armastada nagu armastas Kristus. Ta pakub meile sedalaadi armastust, mis oli Jeesusel, kui Jeesus “suri jumalatute eest”. Sedalaadi armastust, millega Jeesus armastas siis, kui Ta hüüatas: “Isa, anna neile andeks, sest nad ei tea, mida nad teevad!” (Lk 23,34). Jac Colon, seitsmenda päeva adventistide koguduse evangelist oli enne pöördumist Ameerika Ühendriikide Õhujõudude hävituslennuki piloot Vietnamis. 1991.aastal pidas ta evangeelset koosolekutesarja Riias, Lätis. Üks sealristituist oli Nõukogude sõjalendur, kes oli teeninud Vietnamis vastaspoolel. Jaci evangeelse seeria käigus andis ateist oma südame Jeesusele. Ristimispäeval ütles ta Jacile: “Olime kord verivaenlased, kes tulistanuks teise taevast alla, kuid nüüd oleme vennad Kristuses.” Siis kaisutasid nad teineteist ja nutsid vaikselt tunnetetulvas. Selline ime saab toimuda ainult seepärast, et “Jumal on valanud välja oma armastuse” nende kahe mehe südamesse. “Kui inimesed hoiavad ühte mitte isekatest huvidest ajendatuna, vaid armastusest, siis kõneleb see jõust, mis on ülem igast inimlikust jõust. Selline üksmeel tunnistab, et Jumala kuju on inimolemuses taastatud. See näitab, et jumalik olemus suudab seista vastu kurjuse üleloomulikule väele.” (“Ajastute igatsus” orig. lk. 678). Millise erinevuse toob Jeesuse armastus esile inimsüdames!