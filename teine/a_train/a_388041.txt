www.lapsemure.ee	 «Nullpunkt» on aus ja ilustamata romaan 21. sajandi algusaastate Eesti koolinoorte elust. Peategelasel, probleemsest kodust ja halvast koolist pärit Johannesel õnnestub end ühte Tallinna eliitkooli sisse rääkida, kuid peagi avastab eluterve ja hea huumorimeelega poiss eneselegi üllatuseks, et erinevate kokkusattumuste tõttu on ta klassikaaslaste poolt jõuliselt heidikustaatusse tagandatud ning tema ees seisab vankumatu sotsiaalne blokaad. Esialgu proovib Johannes küll enda mainet päästa, kuid nagu rabalaukas üksida rappides vajub üha sügavamale ja sügavamale, kuni põhja enam pole ja lootust ei paista. Kui tema elupüramiidi kolm peamist tahku – kodu, sõbrad ja kool – kokku vajuvad, avastab poiss, et elu ei ole sellisena enam elamist väärt ning nurkasurutuna, emotsionaalselt ja füüsiliselt läbiklobituna mõistab, et tal ei ole enam midagi kaotada. Ta jõuab nullpunkti. Ta ei taha enam elada, kuid leiab end kogudes enesetapule alternatiivse lahenduse: ta hakkab enda elu looma selliseks, nagu ise tahab. Johannes ei proovi muuta tingimusi enda ümber, vaid kohandab ennast just selliseks, nagu vaja. Ta töötab välja skeemi, kuidas saavutada populaarsus ja aktsepteeritus ning hakkab seda mineviku survest ja oleviku löökidest hoolimata jõuliselt rakendama. See on lugu ohjade haaramisest. Mitte oma elu välja teenimisest, vaid oma elu tegemisest. Otsusest olla see, kes oled. Otsusest olla hea. Tahtest olla õnnelik ilma, et keegi seda õpetada oskaks. See on saamislugu. Pole kahtlust, et see raamat jõuab vähemalt ühe noore inimeseni nagu köis sügavasse pimedasse kaanetatud kaevu. Ja mitte poomiseks, vaid selleks, et tulla välja päikese kätte. Sest kõigil on koht päikese all. Ja päikesel on sinust ükskõik. Aga sina armasta teda sellegipoolest, teadagi miks. Ja võib juhtuda, et kaevust välja tulles pole sind tervitamas päike, vaid lägane vilisev hall Eesti sügistalv. Siis hangid vihmavarju ja head saapad. Filmi puhul... Palju edu ja jaksu tegijatele. Väga hea materjal! Raamat on super. Elasin ise sarnase klassi 'heidiku staatusesse' sattumise läbi. Mees teab, mida kirjeldab. Soovitan kõigile, kellel on sarnastel teemadel probleeme. Lahendust ei paku, kuid mõtteid annab küll. Tänu selle raamatule hakkasin ma üldsegi lugema Ma tundsin end peategelasega väga sarnaselt ja isegi heidik olnud tükk aega. Mõned lõigud oleksid nagu minu kirjutatud. Asjade parandamine ja Vendetta andsid mulle sellise positiivse energia. Igatahes soovitan! Lugesin eelmisel suvel läbi ja meeles on ikka veel. Kui nüüd mõelda reaalsete heidikute poole, siis paraku on Johannese lugu sinisilmne, naiivne. Põhiline on see, et meie päriseludes ei muutu inimesed ega nende seisukohad nii totaalselt. Johannes ise on ka üks vastuoluline tegelane - kuidas on üldse võimalik, et nii seltskondlik, ülihea huumorisoonega, normaalse välimusega heidikustaatusesse langeb? Veel on imekspandav poisi ema imeline tervenemine tema nö. skisofreeniast(isegi tänapäeval on see raske vaimuhaigus, mille puhul ainult hea tahe ei aita) ning ka Saša üleöö ratsarikkaks saamine, millest ka Johannes osa saab. Aga olgu, jäägu noortele nende sinisilmsus. Liiga palju nn vedamist, aga unistused on vahest paremad, kui reaalsus. Et kui Sa loed seda, siis unustad reaalsuse. Jah. Ma ise tulin ka selle peale. Ma usun, et raamatu point ongi anda edasi inimestele tahet saada negatiivsusest positiivsusesse. Kui autor tõeline reaalsusfriik oleks olnud ja öelnud, et ema jäigi vaimuhaigeks ning peategelane jääbki heidikuks, see oleks tapnud raamatu lugejatel igasuguse tahte stiilis: "kõik on niikuinii mõttetu". Lõpp oli tõesti ameeriklaslik, kuid me ei saa väita, et häid asju ei juhtu kunagi. Liiga ebareaalne. Pärast enda negatiivseid kogemusi ajas see isegi naeru peale, et kõik paha-paha siin ilmas võib nii kiirelt ja kergelt nii toredaks muutuda. Leian, et see on liiga ebareaalne. Jah, inimesed ja olukorrad paranevad ja selle kujutamine on tore aga mitte nii kergelt. Muidu üsna tore raamat. Nõustun marsiga. Ma usun, et kui ma oleks raamatut ennem lugenud kui nägin etendust, oleks ehk raamat palju parem olnud. Aga raamat kõige hullem polnud, siiski üks parimaid. Etendus oli igaljuhul parim, mida mina näinud olen. Seega soovitan mõlemat. rumal raamat, tsekkisin mõnda lehte täna raamatupoes. riiul allpool oli mingine veidrikud ja võpatused, see vist küll pole noorteraamat (ei tea) aga oli ikka palju parem ja kirjutatud paremini.. lihtsalt praegu võrdlen tolle esimesega XD.. ahh minge kadakas* kui rumal. ärge lugege niisugust paska Okei, ma suutsin ka selle lõpuks siis ära lugeda... Noh, ütleme nii, et Johannesel oli koolis samamoodi, nagu minul. Aga tõesti, natukene liiga kiiresti läks kõik, ema paranes, jne... Muidu pole eriti midagi öelda. Lemmikuks ei saanud. See on lihtsalt parim raamat, mille teemaks on noorte elu. Ma lugesin seda ja nutsin, karmilt ja sügavalt. See, mis on Johannesega kooliga seoses juhtunud, juhtus ka minuga, aint selle vahega, et ma olen tüdruk ja minul ei olnud nii toredat lõppu nagu seal. Ma põimisin isegi näited sellest raamatust oma arutlusse, mille teemaks oli "tänapäeva noorte väärtushinnangud". Ma soovitan, siiralt soovitan seda lugeda. Ja ärge vaadake seda, et see nii paks on. Ma lugesin seda kolme päevaga läbi. Edu lugemisel! Kes on foorumil