www.advent.ee	 Aga sellele, kes enam kui rohkesti võib teha üle kõige selle, mida me palume või mõistame väge mööda, mis meis on tegev.” Ef 3, 20 Kui Jumal on sinu jõud, võid raskeimateski olukordades saavutada kristliku täiuslikkuse kõrguse ja sügavuse, millist sa ei uskunud kunagi saavutavat. Su mõtted ja püüded õilistuvad, arusaamine tõest selgineb ja sinu mõju ümbruskonnale muutub. Ise tõused sa kõigest madalast kõrgemale. Pürgides iseloomu täiuslikkuse poole, omavad tähtsust nii sinu mõtted kui teod. Olles seotud maailmaga, ole ettevaatlik, et sa ei otsiks liialt austust inimestelt ega sõltuks nende arvamusest. /.../ Kasvage alandlikkuses ja klammerdugu teie abitud hinged Kristuse külge. /.../ Keset maailma rahutust, segadust ja kiusatusi võib püsida vaimselt sõltumatuna. Kui oled päev-päevalt ühenduses Jumalaga, õpid vaatama inimesi Tema pilguga ja täidad meelsasti oma kohustusi kannatava inimkonna õnnistuseks. Sa ei ole iseenese päralt. Jumal nõuab sinult sügavamaid tundeid ja ülevamat teenimist. Temal on õigus kasutada sind, sinu keha ja vaimu, kõiki su võimeid taeva auks ja kiituseks. Ükskõik millist risti Ta soovib sind kandma panna, /.../ pead sa selle nurisemata vastu võtma. /.../ Paljud on maailmas lootuseta ja Jumalata – patused, rikutud, madalad, Saatana pettuste orjad. Siiski astus Kristus taevast alla, et ka neid lunastada. Nad on saanud kõige õrnema kaastunde, taktitunde ja väsimatute pingutuste ohvriks, kuna on hukkumise piiril. Need õnnetud inimesed kannatavad rahuldamata soovide, haiguste, himude ja südametunnistuse piinade all. Nad on armetud selle sõna otseses tähenduses, kuna on kaotamas kontakti selle eluga. Neil puudub lootus ka tulevikku vaadates.