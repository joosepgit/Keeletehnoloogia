www.advent.ee	 Nõnda ütleb vägede Jehoova: Vaata, õnnetus käib rahvast rahvani ja suur torm tõuseb maa viimseist äärist!” Jr 25, 32 Varsti toimub tõsiseid rahutusi rahvaste keskel – rahutusi, mis ei lõpe enne, kui Jeesus tuleb. Meil tuleb ühte hoida kindlamini kui kunagi varem ning teenida Teda, kellel on aujärg taevas ja kelle kuningriik on üle kõige. Jumal ei ole hüljanud oma rahvast. Meie jõud on sellest, et me ei hülga Teda. Jumal mõistab maale kohut. Sõdade möll ja teated sõdadest, hävitavad tulekahjud ja tulvaveed osutavad selgelt, et vaeva aeg, mis lõpu lähenedes järjest süveneb, on väga lähedal. Meil ei ole aega raisata. Sõja vaim erutab maailma. Taanieli raamatu 11. peatüki prohvetikuulutused on väga lähedal lõplikule täitumisele. WM 136 Varsti tulevad rahvusvahelised erimeelsused esile jõul, mida me nüüd ei oska aimatagi. Päevasündmused huvitavad tohutult kõiki inimesi. Maailma sündmused on kõigi mõtlevate inimeste tähelepanu keskpunktis. Pingsalt jälgitakse rahvaste vahel valitsevaid pingelisi, rahutuid suhteid ning jõudu ja tempot, millega kõik toimub. Tajutakse, et midagi suurt ja otsustavat on toimumas: maailm on jõudmas üldisesse kriisi. Jumal on oma halastuses andnud meile lisa-aja. Nüüd tuleb meil kogu taevast antud jõud kasutada tööks nende heaks, kes oma teadmatuses hukkuvad. Me ei või viivitada. Tõde tuleb kuulutada ka pimedaimas kolkas. /.../ Kaasaja tõe tundjaile on usaldatud suur töö. RH 17.11.1910 Maailma ajaloo viimased sündmused on tulvil relvastatud konflikte. Inimesed kannatavad epideemiate, nälja ja nuhtluse all. Tulekahjud ja tulvaveed hävitavad inimeste varandused ja röövivad neilt elu. Peaksime valmistuma nende eluasemete jaoks, mille Kristus läks oma järelkäijatele valmistama. Seal saame puhata vaevast ja võitlustest. RH 19.10.1897