www.advent.ee	 Kogu see Jumala headus, mis inimestele on antud, kuulub endiselt Jumalale. Mistahes väärtuslikku ja kaunist on Ta meile maa peal usaldanud, on Ta selle andnud meile prooviks, et mõõta meie armastuse sügavust Tema vastu ja seda, kuidas me hindame Tema ande. Olgu need materiaalsed või vaimuanded – kõik tuleb panna meeleldi ohvriks Jeesuse jalgade ette. 2 Ta 331, 332 Andes jüngritele korralduse: “Minge kõike maailma ja kuulutage evangeeliumi kõigele loodule!” andis Kristus inimestele töö levitada teadmisi Tema halastusest. Osa läksid jutlustama, teisi aga kutsus Ta oma ohvriandidega toetama Jumala riigi tööd maa peal. 3 Ta 393 Kõik ei suuda anda suuri ohvriandeid ega teha suuri , imelisi tegusid. Kuid kõik võivad harjutada enesesalgamist ja ilmutada seega Päästja omakasupüüdmatut iseloomu. Mõned võivad tuua Issanda varaaita suuri annetusi, teised vaid veeringuid. Issand võtab vastu iga anni, mis on antud siirast südamest. 9 T 54, 55 Paljud üllatuksid nähes, kui palju võib kokkuhoidlikkusega säästa Jumala töö jaoks. Ohvrimeelselt säästetud väikesed summad edendavad Jumala tööd rohkem kui suured annetused, mis ei ole eeldanud loobumist. 3 Ta 348 Andmise vaim on taeva vaim. Kristuse ohverdav armastus ilmnes ristil. Et inimest päästa, andis ta kõik, mis Tal oli, iseendagi. Kristuse rist saab õnnistuseks igale Lunastaja järelkäijale. See on näitlik põhimõte, mis kohustab andma ja andma. /.../ Maailma inimeste põhimõte on saada ning saada. Kristuse ristilt särav evangeeliumi valgus noomib isekust. /.../ Paljud, kes kuuluvad Jumala rahva hulka, on ohus sattuda maailmalikkuse ja ahnuse paeltesse. Neil tuleks mõista Tema halastusest seda, et neilt nõutakse üha rohkem. /.../ Jumal teeb inimesest abivahendi, kelle kaudu Ta jagab õnnistusi maa peal. Jumala plaan oli muuta inimene andmise kaudu oma Looja sarnaseks /.../, et ta pääseks lõpuks Kristusega osa saama igavesest suurepärasest palgast. 3 Ta 392, 393