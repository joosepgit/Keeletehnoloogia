www.advent.ee	 "Eks nad kõik ole teenijad vaimud, läkitanud abistama neid, kes õndsuse pärivad." He 1, 14 Niikaua kui Jumala rahvas püsib Temale ustavana ja hoiab kinni Jeesusest elava usu kaudu, kaitsevad taeva inglid neid. Saatanal ei lubata neile kahju teha. Need aga keda patt Kristusest lahutab, on suures ohus. Saatan mängib õnnemängu inimeludega suuremale panusele kui kunagi varem. Kui me ei ole pidevalt ettevaatlikud, istutab ta meie südameisse uhkust, enesearmastust, maailmaarmastust ja palju teisi halbu iseloomujooni. Ta kasutab ka kõikvõimalikke teisi riukaid, et kõigutada meie usku Jumalasse ja Tema Sõnasse. Kui me ei tunne Tema Sõna põhjalikult ja meil ei ole sügavat kogemust Jumalaga, viivad meid vaenlase eksiõpetused ja targutused hukatusse. Eksiõpetused kõigutavad paljude usku, sest nad ei ole õppinud lahutama tõde valest. Võime Saatana riugastest vaid hoolsa piibliuurimise varjus kaitstud olla. Vaid nii mõistaksime usu alust ja täidaksime iga kohustust ustavalt. Üheainsa patu hellitamine põhjustab nõrkust ja pimedust, tehes meid vastuvõtlikuks üha raevukamaile kiusatustele. Avagem oma südameuks Jeesusele ja sulgegem kõik teed Saatanale. Hankigem päev-päevalt kirkamat valgust ja suuremat vägu, et püsida Kristuse õiguses. Tühjendagem oma süda isekusest ja puhastagem see, et oleksime valmis võtma vastu hilist vihma taevast. /.../ Kiusatuste võitmine on suur töö. Tehkem seda innukalt ja vankumatult. Kui me nii ei tee, ei võeta meie "roojaseid riideid" ära. Me ei pea mõtlema, et need rebitakse meilt vägisi. Peame näitama, et soovime vabaneda neist. Meil tuleb lahkuda pattudest, lootes Kristuse vere teenetele. Ja kui siis katsumuse päeval avaldab vaenlane meile survet, käime inglite kaitse all. RH 19.11.1908