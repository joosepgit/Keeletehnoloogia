www.advent.ee	 Saadud nägemuses /.../ näidati mulle, kuidas me rahvana oleme ohus muutuda pigem maailma kui Kristuse kuju sarnaseks. Oleme nüüd päris igavese maa piiril, kuid hingevaenlase plaan on panna meid aegade lõppu kaugele tulevikku edasi lükkama. Saatan tuleb kõikvõimalike vahenditega ahistama neid, kes tunnistavad end Jumala käske pidavaiks ja ootavad Õnnistegija teist tulekut. Ta püüab nii paljusid kui vähegi võimalik panna loobuma mõtlemast halbadele päevadele. Ta ahvatleb järgima selle maailma elu ning jäljendama selle viise. Tundsin kurbust nähes, et maailma vaim on vallutanud paljude nende südamed ja meeled, kellel on ülev tõetundmine. /.../ Rahvana tuleks meil tähele panna aja lühidust ja valvata ning palvetada. Mingil juhul ei tohi loobuda tõsisest ettevalmistusest meie ees oleva surue sündmuse tarvis. Et aega on ilmselt pikendatud, on paljud muutunud hoolimatuks ja ükskõikseks sõnades ja tegudes. Nad ei märka ohtu. Nad ei näe ega mõista Jumala armu prooviaja pikendamises, kuigi see annab meile aega iseloomu valmistamiseks ees ootava igavese elu jaoks. Iga hetk on ülitähtis. Neile antud aeg pole mõeldud selle jaoks, et otsida oma mugavusi või jääda elama sellele maale. See on antud selle jaoks, et iga puudus nende iseloomus saaks kõrvaldatud ja et oma eeskuju ja isiklike pingutustega aitaksid nad teisigi näha pühaduse ilu. Jumalal on maa peal rahvas, kelle liikmed usus ja pühas lootuses järgivad kiirestitäituvaid ennustusi ja kes tõsiselt puhastavad oma südant, olles kuulelikud tõele, et neid ei leitaks olevat ilma pulmarüüta Kristuse tulekul. Prohvetite poolt märgitud ajamärgid täituvad meie ümber kiiresti. See peab äratama kõik Kristuse tõelised teenrid innukale tegevusele. I Ta 482-484