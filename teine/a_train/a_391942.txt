www.advent.ee	 "Sest nägemus ootab küll oma aega, aga ta ruttab lõpu poole ega peta mitte! Kui ta viibib, siis oota teda, sest ta tuleb kindlasti ega kõhele mitte." He 2, 3 Usk, mis kinnitas Habakukki ja kõiki pühi ning õiglasi neil rasketel aegadel, oli sama usk, mis hoiab üleval Jumala rahvast kaasajalgi. Tõeline kristlane võib süngeimal hetkel ja raskeimas olukorraski usaldada end Temale, kes on kogu valguse ja jõu allikas. Päev-päevalt võib usk Jumalasse uuendada tema lootust ja julgust. /.../ Jumala teenimises ei tohiks olla mingit lootusetust, ebakindlust ega vähimatki kartust. Issand täidab ülikülluslikult Temale lootvate suurimadki lootused. Ta annab neile tarkust vastavalt nende vajadustele. Paulus tunnistab kaunilt sellest külluslikust abist, mis on kättesaadav igale kiusatud hingele. Talle anti jumalik kinnitus: "Minu armust on sulle küll; sest vägi saab nõtruses täie võimuse." Tänulikult ja lootusrikkalt vastas see läbikatsutud Jumala teener: "Nii ma siis tahan meelsamini kiidelda oma nõtruses, et Kristuse vägi asuks elama minusse. Sellepärast olen meeleldi nõtruses, vägivalla all, hädades, tagakiusamistes ja kitsikuses Kristuse pärast, sest kui olen nõder, siis olen vägev." (2Ko 12, 9-10) Meil tuleks kalliks pidada ja arendada seda usku, millest on tunnistanud provetid ja apostlid  usku, mis peab kinni Jumala tõotustest ja ootab asjade selgitamist Temalt omal ajal ja viisil. Kindel prohvetlik sõna täitub lõplikult siis, kui meie Issand ja Lunastaja Jeesus Kristus saabub kirkuses kuningate Kuningana ja isandate Issandana. Ooteaeg võib tunduda pikana ja masendavad olukorrad võivad rõhuda hinge. Paljud, kellele on loodetud, võivad rännakul maha langeda, kuid prohveti sarnaselt, kes püüdis julgustada Juudat erakordsel loobumise ajal, kuulutagem meiegi lootusrikkalt: "Issand on oma pühas templis. Tema palge ees vaikigu kogu maa." (Ha 2, 20). Pidage ikka meeles seda rõõmustavat sõnumit: "Nägemus ootab küll oma aega, aga ta ruttab lõpu poole ega peta mitte!" Kui ta viibib, siis oota teda, sest ta tuleb kindlasti ega kõhele mitte! /.../ Õige elab usust." PK 267, 268