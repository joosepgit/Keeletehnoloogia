www.advent.ee	 Kas paavst on antikristus? Antikristuse olemuse on defineerinud apostel Johannes oma kirjades. Antikristus on see, kes salgab Isa ja Poega. (1. Johannese 12:22) ja Kes ei tunnista Jeesust Kristust lihasse tulnuna, seesama ongi eksitaja ja antikristus. (2. Johannese 1:7) On keeruline kinnitada, kas hetkel ametisolev paavst vastab sellele definitsioonile, kuid näiteks mitmed reformaatorid (Luther, Calvin, Knox ja teised) pidasid Pauluse 2. kirja Tessalooniklastele 2 peatüki põhjal paavstlust antikristuseks. Ja kui me vaatame paavstlust läbi ajaloo, siis on kahjuks liigagi sageli Rooma-Katoliku kirik tegutsenud Jumala koguduse vastu ning kasutanud meetodeid, mida Jumala Sõna kuidagi heaks ei kiida. Antikristuse teema juures peame alati meeles pidama seda, et suurimaks Kristuse vastaseks on kurat, kes käib ringi nagu möirgav lõvi, otsides, keda neelata. (1. Peetruse 5:8) Igavese elu tagatiseks on meile siiski sõbrasuhe Jeesusega, mitte täpne kuradi tegevuse tundmine. Sellepärast peaksime pigem keskenduma Jumala plaani tundmaõppimisele.