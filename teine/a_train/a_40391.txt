www.naisteleht.ee	 Lõika liha õhukesteks viiludeks, vasarda mõlemalt poolt kergelt läbi ja pruunista kuumal pannil. Maitsesta soola ja musta pipraga. Tõsta pruunistatud lihatükid potti ja vala peale nii palju vett, et liha oleks napilt kaetud. Kata pott kaanega ja lase lihal madalal kuumusel 20–25 minutit haududa. Poole haudumise peal puista sisse suuremateks tükkideks lõigatud sellerivarred (sibulat võib ka alati panna!). Kui liha on pehme, vala sisse kohvikoor. Lase keema ning vajadusel maitsesta veel. Lõpuks lisa pärlsibulad ja sega. Serveeri keedetud kartulite ja toorsalatiga. 2. Viineri-pastavorm Valmistamise aeg 45 minutit 300 g väiksemakujulisi makarone 1 l vett makaronide keetmiseks 350 g viinereid või sardelle 1–2 sibulat 2 küüslauguküünt 2–3 sl toiduõli 4 dl purustatud tomateid ½ tl tšillit 1 sl magusat tšillikastet 1 dl Felixi kurgi-sinepisalatit 100 g riivitud juustu soola Keeda makaronid poolpehmeks. Lõika viinerid väiksemateks tükkideks ning haki sibul ja küüslauk. Kalla pannile sortsuke toiduõli ning prae viinerid koos sibula ja küüslauguga kergelt läbi. Tõsta tulelt ja lase jahtuda. Sega juurde kurgi-sinepisalat, purustatud tomatid, tšilli ja tšillikaste (kaht viimast pane oma maitse järgi!). Kalla keedetud makaronid ahjuvormi, nende peale viineri-sibula-tomatikaste ning kõige peale puista riivitud juust. Küpseta ahjus 200 kraadi juures 30–35 minutit. 3. Vürtsikas lihapada Valmistamise aeg 60 minutit 600 g veiseliha 2 sibulat 3–4 küüslauguküünt 1 sl punast karripastat 4 dl vett 200 g kõrvitsat 3–4 petersellioksa Lõika veiseliha väiksemateks kuubikuteks ja pruunista pannil. Tee seda kahes jaos, sest siis pruunistub liha kiiremini ja ühtlasemalt. Maitsesta liha soolaga ning tõsta potti hauduma. Pruunista samal pannil hakitud sibul ja küüslauk ning sega juurde punane karripasta. Lisa sibula-küüslaugu-karrisegu lihale, vala peale vesi, kata pott kaanega ning lase madalal kuumusel haududa, kuni liha on pehme. 10–15 minutit enne lõplikku valmimist lisa toidule suuremateks kuubikuteks lõigatud kõrvits. Kui kõrvits ja liha on pehmed, on toit valmis. Serveeri makaronide või riisi ning toorsalatiga. Puista peale hakitud peterselli. Retseptid: Tiina Trolla Serveerimisnõud: www.livest.ee Kohvibeseekorvikesed: F: Helin Loik Sügisel, kui endassetõmbunud eestlased veel rohkem endasse tõmbuvad, pole ükski erguti liiast. Kohvimagustoidud aitavad kaamosest välja rabeleda! Nami-nami kokandusportaali eestvedaja Pille Petersoo kinnitab oma kogemusest, et kohvimagustoidust saadav kofeiinidoos laksab sama ergutavalt kui tass kohvi. «Vaatasin mõned aastad tagasi kell kolm öösel magamistoa lage ja imestasin, et miks und ei tule,» meenutab ta üht õhtust kohvimagustoitu. Ergutavate magustoitude valmistamiseks soovitab Pille kasutada sedasama kohvi, mida olete igapäevaselt jooma harjunud. Ideaalis tuleks panna magustoitudesse espressot, aga et ilma vastava masinata on seda kodus keeruline valmistada, siis tee lihtsalt korraliku kangusega tavaline kohv, mis magustoidu jaoks liiga lahjaks ei jääks. «Minu lemmikuks dessertide valmistamisel on Nescafè Gold,» tutvustab Pille ja hoiatab väga odava kohvi eest — see võib magustoidule liiga mõrkja maitse anda. Samas tuleb ettevaatlik olla, et kohv liiga kange ei saaks — sel juhul ei suuda ka kõige suurem kohvisõber teie tehtud magusroogi suu sissegi panna. Teame oma kogemustest! Anna-Liisa Mets Kefta tagine ehk hakklihahautis tomatikastmes: F: Helin Loik Reelika Õunpuu on püüdnud juba viis aastat Maroko maitsete ning ka omapärase mütsikesega poti ehk tagine’i kasutamise saladusi käppa saada. Ütleme otse: Reelika on abielus marokolasega, nii et tema vaimustus Maroko toitudest pole sugugi imekspandav. Ta kiidab, et tänu vürtsidele on Maroko köögis igal roal oma iseloom, kord kergem, kord karusem — ja see peaks tugeva iseloomu poolest tuntud eestlastele ju väga hästi passima. Näete, meidki hakkas asi huvitama! Maroko köögis on tähtis seegi, et tooraine oleks värske ning et seda oleks rikkalikult, räägib Reelika. Teisalt aga pole olemas sellist asja nagu õige või vale toit — igaüks võib retsepte oma maitse järgi kohandada. «Vürtsidega mängitakse, et saavutada eriline maitse, kombineeritakse liha või kala juurviljade, köögi- või puuviljadega, lisatakse mandleid, seemneid ... Valikuid on lõputult!» õhkab võõrapärases köögis kodunenud Reelika. Lõpptulemus, lisab ta, näeb välja nagu kunstiteos, sest marokolased «söövad poole toidust silmadega». Niisiis, kui aina sagedamini kipub koduseid kokaraamatuid lehitsedes pähe mõte, et kõik toidud on justkui juba tehtud, soovitab Reelika julgelt Maroko roogade vaaritamise ette võtta. Alustuseks tasub kätt proovida Maroko köögis ühe tavalisima roa tagine’iga. Tagine (hääldatakse tažiin — toim), ütleb Reelika, tähendab nii koonusekujulise kaanega haudepotti kui ka hautist.