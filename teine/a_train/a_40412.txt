www.advent.ee	 Seitsmenda Päeva Adventistid moodustavad elujõulise, kasvava ja positiivse jõu India ühiskonnas, ütles adventkiriku president pastor Jan Paulsen oma India külaskäigul mis leidis aset 26. novembrist kuni 2. detsembrini. Paulsen kohtus nii adventusklike, kui ka koahlike juhtidega New Delhis, Bangalores, Trivandrumis ja Chennais. Terve oma külastuse jooksul, kas ta siis oli kõnelemas valitsuse ametnikega, meediaga või koguduse liikmetega, rõhutas Paulsen, et adventistid on pühendunud abistama tervet ühiskonda. “Adventistid elavad meeles pidades Kristuse tagasituleku tõotust – me elame selles ootuses,” ütles ta. “Kuid me oleme aktiivselt huvitatud ka sellest elust siin maal praegu. See on Jumala hetkeline kink meile ja nii tahame anda endast parima, et muuta seda elu paremaks kõigi jaoks, kes elavad meie ümber.” Adventkirik on pikka aega pannud tugevat rõhku haridusele, tervishoiule ja humanitaarabi osutamisele nii Indias, kui terves maailmas, ütles Paulsen, selgitades, et iga adventkool, haigla, või abiprojekt muutub “Kristuse võidu sümboliks kurjuse, sallmatuse, teadmatuse ja haiguse üle”. Oma seitsme päevase külastuse jooksul kohtus Paulsen ka rahva ja valitsuse juhtidega, seal hulgas ka India president K.R. Narayananiga, Delhi osariigi kuberneri ja peaministriga, Karnataka kuberneri ning Kearala peaministriga. Lühivisiidid tegi ta ka teiste religiooni gruppide juhtide juurde, külastades Isalmi, Sikhi ja Hindu esindajaid, kui ka teiste kristlike kirikute regionaalseid juhte. Pressikonverentsidel, mis leidsid aset Uus-Delhi, Bangalore ja Trivandrumis, vastas pastor Paulsen meedia küsimustele Adventkiriku ülemaailmse töö kohta. “Nagu te võite arvata, on adventkiriku peamine tähelepanu vaimulikul tööl,” ütles Paulsen umbes 1000 kohalikule juhile, ajakirjanikule ja adventistile, kes olid 29. novembril kogunenud Hosuri linna saali, Tamil Nadus. “Me oleme vaimulik ühiskond. Kuid adventkirik ei tegele mitte ainult jutlustamise ja õpetamisega või ideede väljamõtlemisega. Kristlane võib kergesti omada hulga häid ideid ja siiski elada ümbritsevast ühiskonnast isoleeritud elu. Kuid see ei ole Kristuse tahe oma rahva jaoks.” Paulseni peamiseks eesmärgiks oli kohtuda kohalike adventistidega ning kirikujuhtidega, et “paremini tutvuda oma perega siin Indias,” ütles ta. “Ma ei ole tulnud siia, kui India Adventkiriku külalisena,” kordas Paulsen igal kokkusaamisel kohalike adventistidega. “Ei ole olemas sellist asja, kui rahvuslikku adventkirikut. Adventkirik üle terve maailma on üks – üks ihu, üks perekond. Nii tulen ma teie juurde, kui ühe pere liige, et veeta natuke aega koos oma õdede ja vendadega.” Hingamispäeval, 1. detsembril kõneles Paulsen umbes 6000 koguduse liikmele, kes olid kohale saabunud tervest Kerala osariigist, et osa saada terve päevasest pidustusest. Nad kogunesid vabaõhuüritusele, mis leidis aset pealinnas Trivandrumis. Oma pöördumises, rääkis Paulsen Uue Testamendi põhjal adventkiriku peamistest väärtustest: ühtsusest, kasvust ja elukvaliteedist. Ta rääkis “Püha Vaimu loovast väest”, mis töötab igas usklikus ning mis paneb neid Kristust teenima. Püha Vaim annab kõigile adventistidele, ükskõik, kus nad ka ei elaks, ühise pere tunde, ütles Paulsen. “Jumala plaan meie kiriku suhtes on, et me tunneksime ennast ühena, vaatamata meie erinevatele keeltele või kultuurile, mis võib meid eristada.” Adventkirik on olnud Indias tegev rohkem kui sajandi ja hetkel on seal üle 500 000 liikme. Kirik juhib seal 12 haigla, kahe kliiniku ja kahe lastekodu tööd. Rohkem kui 140 000 õpilast on enam kui 300 adventistide koolis.