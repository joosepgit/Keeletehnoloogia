arvamus.postimees.ee	 Tapfer: iga kord pole vaja apteekrilt nõu küsida Ravimitootjate Liidu tegevjuht Riho Tapfer soovitab tänase online-väitluse lõppsõnas tuua poodidesse käsimüügiravimite lettide juurde eritelefonid ning võimaldada osta retseptiravimeid interneti ja postkontori vahendusel. REKLAAM GALLUP Kumma poole argumendid on tugevamad? (293) Riho Tapferi (müügi laiendamise poolt) 42.0% Väitlusseltsi (apteeki jätmise poolt) 58.0% Turubarjääride kaotamine parandab ravimite kättesaadavust ja suure tõenäosusega alandab ka hinnataset. Muudatus loob võimaluse vaba konkurentsi tekkeks ravimimüügi turul. Üks eeldus on riikliku järelevalve laiendamine uutele müügikohtadele, et kontroll oleks tagatud. Lisaks on vajalik inimeste teavitamine uutest võimalustest ja inimeste teadlikkuse tõstmine ravimite kasutamisel. Kui praegu ei leita abistavaid lahendusi maapiirkondades ravimite kättesaadavuse parandamiseks, siis varem või hiljem oleme sama teema juures ringiga tagasi, sest apteekide arv on aastaid jätkuvalt vähenenud. Selge on see, et apteek on parim viis saada ravimialast nõu, samas on võimalik osaliselt asendada vajalikke käsimüügiravimeid puudutav nõustamine telefoniliiniga ja apteekide jätkuva vähenemise korral parandada ka retseptiravimite kättesaadavust, rakendades interneti ja postiteenuste tuge. Need muutused on juba ka sotsiaalministeeriumis kaalumisel. Tsiteerides Kaido Einama Palamuse reisikirja: «Palamuse muuseum-koolimaja kõrvalt kõrtsist võib saada kohvi, mis tundub kergelt soolaka maitsega. Või on see hoopis Kiire papsi retsepti järgi valmistatud lambiõli? Oskar Lutsu raamatust järge ajades tuleks apteegist üks korralik punsli õli klõmakas peale võtta, kuid apteek on tavaliselt nädalavahetuseti kinni. Kohalikust universaalpoest ja mõnest teisest kõrtsist aga võib saada pealevõtmiseks midagi kaasaegsemat.»