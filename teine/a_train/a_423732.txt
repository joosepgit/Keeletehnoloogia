www.advent.ee	 Adventistide konverents arutas viise, kuidas kristlased saavad ühiskonda parandada 12.02.2009 Õpetlased, uurijad ja koguduse liikmed kogunesid möödunud kuul, et arutada teemadel nagu kristluse roll ühiskonnas, uued vaated hingamispäeva rahule ja kristliku elu elamine sekulaarses maailmas. Konverents Kristluse uued perspektiivid” toimus 15.-18. jaanuarini adventkiriku Avondale´i kolledzis Austraalias. Akadeemikud erinevatest institutsioonidest, kaasa arvatud Avondale´i kolledzist ning Pacific Adventist Ülikoolist, ning osalejad teistest konfessioonidest esitasid kokku 36 ettekannet konverentsil diskuteerimiseks ning publikatsioonina avaldamiseks. ”On mitmeid põhjusid, miks me peaksime kristlastena tänapäeva ühiskonnas olema ja on erinevaid viise, kuidas me saaksime panustada vastates ühiskonnas üleval olevatele probleemidele,” ütles Avondale´i kolledzi asepresident dr Vivienne Watts. Kirikutevaheline diskussioon puudutas kristluse muutuvat rolli Austraalias ning suhteid teiste uskude esindajatega, kristlaste reaktsiooni keskkonda puudutavatele probleemidele ning erinevaid aspekte kiriku, teoloogia ja hariduse küsimustes. Peakõneleja David Tacey, La Trobe Ülikooli professor rääkis spirituaalsuse rollist Austraalia ühiskonnas ning selle tähtsusest keskkonna probleemide lahendamisel tänapäeva ühiskonnas. Professor Tacey tunneb ennast optimistlikult adventistide hetkelise panustamise pärast Austraalia ühiskonda. Kõrvaltvaataja pilgu läbi paistab mulle, et adventliikumine soovib tõsiselt midagi ühiskonnas muuta,” ütles ta. Ta püüab mõjutada... ühiskonda ja inimeste heaolu väga praktilistel viisidel, pöörates tähelepanu vaimulikkusele, tervisele ja sotsiaalsele õiglusele ja nendes küsimustes liidan ma kindlasti oma jõud adventistidega."