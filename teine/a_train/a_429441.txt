www.bioneer.ee	 AS-i Eesti Statoil õlide- ja määrdeainete müügijuhi Janno Siitani hinnangul on Statoilis müügile toodud süütegeel vägagi oodatud biotoode suvistele grillijatele. „Ilmselt on kõigile, kes kunagi lõket teinud või sütel toitu valmistanud, tuttav süütevedeliku spetsiifiline lõhn ning toitudele külge haakuv kõrvalmaitse,“ ütles Siitan. „Nüüdsest on võimalik neid ebameeldivusi vältida ja grillitud toodete maitset täiel määral nautida, sest süütegeel koosneb 97% osas etanoolist ,“ lisas Siitan, kelle sõnul pole sarnast toodet Eestis varem keegi pakkunud. „Süütegeeli on lihtne kasutada. Seda tuleb valada ühtlaselt puudele, sütele või briketile ning koheselt süüdata,“ selgitas Siitan. „Süütegeel on väga sobilik ka ahjudes ja kaminates tule süütamiseks,“ märkis ta. AS-i Eesti Statoil poolt maale toodav ja teenindusjaamades müügil olev T-Gul Biogeel on valmistatud Rootsis Kemetyli tehases ning 1 liiter biogeeli maksab 44.90 EEK ehk sama palju kui Statoilis pakutav süütevedelik. Tavalises süütevedelikus sisalduvad lenduvad orgaanilised ühendid (VOC - volatile organic compound). VOC-ühendid satuvad inimorganismi peamiselt hingamisteede kaudu. Põhilised sümptomid, mida VOC-ühendid tekitavad on ärritav toime silmadele ja hingamisteedele. Lisaks VOC-ühenditele võib tavalise süütevedeliku vale kasutamine jätta grillitavale toidule ebameeldiva maitse.