www.advent.ee	 Esimese asjana mainib Väikemõisa Väikelastekodu direktor tugiperet. Kui keegi sooviks olla ühele-kahele lapsele tugipereks, oleks see parim, mis juhtuda saab. Tugipereks soovija peab minema kohaliku omavalitsuse sotsiaaltöötaja juurde ja seal avalduse esitama. Saadud tõendiga peab minema lastekodusse.  Lastel kulub alati riideid, jalanõusid ja mänguasju. Enne kui midagi viima hakata, võtke kindlasti ühendust lastekodu direktoriga. Kogudus võiks asjad kokku koguda ja siis ära viia.  Väikemõisa lastel on küll telekatuba, kuid seal pole kuskil istuda peale palja põranda. Kui keegi hakkab välja vahetama pehmet mööblit, siis diivan kulub marjaks ära. Samuti on teretulnud suuremad ja väiksemad (kaltsu)vaibad.  Lastekodul on unistuseks see, et igas rühmas oleks pesumasin ja nõudepesumasin, siis jääks kasvatajatel muude tegemiste kõrval rohkem aega lastele. Jällegi: kasutatud masinad sobivad imekenasti, kui on töökorras.  Väikemõisa Väikelastekodu kogub juba pikemat aega raha oma bussi ostuks, et terve lasteperega reise ja väljasõite korraldada. Kui keegi soovib kas või 25 krooniga toetada: SEB Ühispank 10220006863011. Suurest summast on puudu veel 40 000 krooni, kuid siiani ongi raha kogudutud suures osas pisinnetuste kaupa.  Suveks oleks lastele liivakasti liiva vaja.  Lastele oleks vaja korralikke voodikatteid. Ilona Eesalu on siiani ka ise voodiriideid õmmelnud, ka katted saaks nii valmis teha, kui materjal olemas oleks.  Lastekodul on plaan teha MTÜ kõigist pikemaajalistest abistajatest ja toetajatest. Ajanappusel on paberitöö ja ka nime valik seisma jäänud. Kui keegi sooviks siin aidata, oleks väga vahva. Kontakt: Ilona Eesalu 5179313, ilona.eesalu@mail.ee Viljandi noored käisid juba 10. veebruaril koos lastega sõbrapäevakaarte meisterdamas jamängimas.