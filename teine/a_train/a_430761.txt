www.naisteleht.ee	 keha ja vaim Birgiti valik: «Söö, mida tahad, aga tee seda mõistlikult,» soovitab Birgit. Ise ta siiski kaotas oma menüüst pagaritooted, viinerid, vorstikesed ja ahjukana.: F: Kalev Lilleorg Superstaarisaatest tuntuks saanud Birgit Varjunil , kes kunagi kaalus oma 168sentimeetrise pikkuse juures kõigest 55 kg, hakkas ühel päeval kehakaal lihtsalt tõusma ega jäänud pidama enne, kui uskumatu 94 kilo peal! Nääpsukese Birgiti kaalutõusu tingis mitme asjaolu kokkulangemine: pärast rasedust ei tahtnud beebikilod kaduda, siis avastati tal sapikivid ja aeglustus ka ainevahetus. «Kõik kokku muutis mind nii loiuks, et lõpuks muutusin ka ise enda suhtes laisaks,» avaldab Birgit. Mingil hetkel vihastas noor naine enda peale sedavõrd, et ei tahtnud enam peeglissegi vaadata. «Kõige keerulisem oli rõivapoodides käimine. Mu sõbrannad olid kõik väga saledad ja tihti läksime ikka nendesse kohtadesse, kust nemad endale riideid leidsid,» märgib Birgit. Kuna ta ise oli ümmargune nagu murumuna, polnud stressi tarvis kaugemalt otsidagi. «Ma ei meeldinud endale kohe üldse!» Ühtäkki tulid Birgiti eraellu väga keerulised ajad ja tempo muutus aina kiiremaks. «Siis hakkas ka kaal justkui iseenesest langema. Ja kui aru sain, kui vähe on tegelikult kaalulangetamiseks vaja, hakkasin seda kohe rõõmuga jälgima.»