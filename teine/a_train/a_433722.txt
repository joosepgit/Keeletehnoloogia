www.naisteleht.ee	 Igati tore väike, parajalt paks ja raske kokaraamat. Värviliste piltidega. Hea valik on see neile, keda võlunud Vahemere-äärsete maade köögid (Aafrika põhjarannik kaasa arvatud), kuid kes pole veel oma kätega tõsiselt asja kallale asunud. Nii et käärige aga käised üles! Retsepte on siin menüü igast sektorist kastmetest hoidisteni. Iga retsepti juurde on numbritega 1, 2 ja 3 märgitud, kui raske seda on teha. Ja vähemalt viis kolmepunktilist ehk kõige keerulisemat rooga (muuseas, kokku 500 retsepti seast) ka leidsime – et oleks ikka, kuhu areneda! PS Keegi just hõikas selja taga, et see raamat ei taha hästi lahti püsida. Eks see mittetähelepanuväärne viga tal ole tõesti, aga kui natuke kaasa aidata, küll ta siis püsib. See-eest võtab see väike abimees töölaual vähe ruumi!