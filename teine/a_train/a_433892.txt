www.advent.ee	 Keenias distantseerib adventkiriku juhtkond end arutluse all olevast abordiseadusest 20.05.2010 Adventkiriku juhtkond Keenias ei osale opositsioonis ega avalda ka toetust otsustamisele mineva seaduse suhtes, mis võib lõdvendada abordi tegemise piiranguid riigis. Selle asemel kutsub kirik oma liikmeid hääletama vastavalt oma südametunnitusele. Seadusele on avaldanud tugevat vastuseisu Keenia protestantlike kristlaste enamus. Adventkiriku juhid on ennast sellest opositsioonist aga distantseerinud. Hetkel kehtiva seaduse kohaselt on abordi tegemine seadusega keelatud, erandiga vaid, kui rasedus on ema tervisele eluohtlik. Oponendid kardavad, et uus seadus jätab selle ohu defineerimise liiga avarale tõlgendamisele, teatab Associated Press. Kiriku avaldus väljendas kohalike adventkiriku juhtide soovi jääda seaduse suhtes neutraalseks, kuid rühutas seisukohta abordi kui sellise suhtes. “Kirik ei toeta aborti, kuid kui ema elu on ohus, on meedikud selleks, et nad nõu annaksid,” öeldi avalduses. Ülemaailmne adventkirik ei ole kunagi avaldanud ametlikku seisukohta abordi küsimuses, kuid on pakkunud juhtnööre sellel teemal. Kirikujuhid Keenias ütlesid, et nad innustavad kohalikke adventiste enne referendumil hääletamist tutvuma lähemalt selle seaduse eelnõuga. “Me teame, et meie liikmetel on erinevad arvamused ja oleks ebaaus nende kõigi eest otsustada,” ütles Ida-Aafrika piirkonna Adventkiriku president Paul Muasya Keenia ajalehehele. “Juhtidena me nõustame neid teemades, mis hõlmavad religioosseid ja moraalseid küsimusi, kuid me eeldame, et nad loevad seadust ning teevad teadliku otsuse,” ütles ta.