www.advent.ee	 Hiljutine USAs läbi viidud uurimus näitas, et alkohol ja noored moodustavad koos ohtliku kombinatsiooni. Bostoni Ülikooli Rahvatervise kooli uurijad leidsid, et enam kui 1000 USA kolledzhiõpilast sureb igal aastal alkoholist põhjustatud õnnetuste tagajärjel ja mitmed tuhanded saavad raskeid vigastusi või kannatavad alkoholijoobes kaasõpilaste tõttu. Teadlsed leidsid ka, et 27% õpilastest - enam kui 2,1 miljonit noort inimest juhtisid möödunud aastal purjuspäi autot. 40% õpilastest on probleeme alkoholiga. (Viimase kahe nädala jooksul olid nad tarvitanud vähemalt ühel juhul enam kui viis alkohoolset jooki) Dr. Allan Handysides, Seitsmenda Päeva Adventkoguduse tervishoiuosakonna juhataja ütles, et kooliaegne alkoholitarbimine võib viia eluaegsete alkoholiprobleemideni. "Statistika kohaselt langeb vähemalt 12% kooliõpilastest alkoholisõltuvuse lõksu." Handysides usub, et õpilaste poolt algatatud strateegiad on kooliaegse alkoholiprobleemiga võitlemisel kõige efektiivsemad. "Õpilaste nõukogud ja seltsid peaksid asjaga tegelema hakkama. Need õpilased on osa ühiskonnast ja nad peaksid käituma vastutustundlike iniemstena. Ma näeksin hea meelega seda, kui mõned õpilased hakkaksid probleemi laiemalt teadvustama ja sellele ka lahendusi otsima." "Kõik taolised kampaaniad peaksid keskenduma karskusele, mitte aga mõõdukusele," ütles Handysides. "Ainult täielik karskus hoiab inimese eemal alkoholiga seotud probleemidest. "Ei!" alkoholile toob endaga kaasa parema tervise ja turvalisema ühiskonna, selgitas Handysides. Enam kui sajandi jooksul on adventkogudus seisnud alkoholi suhtes eitaval positsioonil. Oleme toetanud positiivset, alkoholivaba ja tervislikku elustiili oma tervishoiasutuste, kirjanduse ja terviseseminaride kaudu.