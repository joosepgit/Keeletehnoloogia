www.advent.ee	 Adventistid ühinevad maailma usu ja abiorganisatsioonide juhtidega võitluses vaesuse vastu 25.04.2008 Seostades vaesuse majanduslikult nõrgas olukorras olevate naistega, tõdesid maailma usujuhid, abiorganisatsioonide ja valitsuste esindajad 13. aprillil, et see ei ole mingi kokkusattumus, et umbes 70% 1,2-st miljardist inimesest, kes peavad päevas toime tulema 1 USA dollariga, on naised ja tüdrukud. Globaalse vaesuse vastu võitlemisele pühendatud konverentsi osalejad tõdesid, et sellise muret tekitava statistika muutmine on moraalne kohustus”. ”Me ei nõustu sellega, et vaesus on möödapääsmatu osa inimese elust,” ütles endine USA riigisekretär Madeleine Albright oma avakõnes. Konverentsil osalenud, nende seas ka Adventkiriku juhid, rajasid Naiste, Usu ja Arengu Allianssi – partnerluse nais-, rahvusvaheliste arenguabi- ja usuorganisatsioonide vahel, et pühenduda vaesuse vastu võitlemisele tugevdades naiste ja tüdrukute olukorda. ”Kui rikaste ja vaeste vaheline lõhe on aina laienemas, peame me sellele väljakutsele vastu astuma enama kui vaid hetkeliste vajaduste rahuldamisega. Me peame tegema midagi sügavamat ja pikaajalisemat,” ütles adventkiriku asepresident dr Ella Simmons. Enam kui 70 osapoole seas, kes pühendasid selleks eesmärgiks 1 miljard USA dollarit, on ka Adventkiriku Arengu- ja Katastroofiabi Organisatsioon, kes tõotas anda 1,5 miljonit dollarit naiste lugemisoskuse ja haridustaseme parandamisele.