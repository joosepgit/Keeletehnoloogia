www.advent.ee	 Globaalmisjoni komitee, mis käib koos igal aastal, ühendas lühikese presentatsiooni ja vestluse. Jagati kätte paberid selle kohta, kuidas näevad välja meie põhitõed võrreldes Islami, Budismi, Hinduismi, Judaismi, Animismi ja Postmodernismiga. "Ma tahan, et inimesed teaksid, mida me usume," ütles Jon Dybdahl, Andrewsi Ülikooli misjoni osakonna juhataja, "kuid nad ei tea seda niikaua, kui nad ei kuule sellest sõnadega, millest nad aru saavad. Meie 27 Põhitõde kirjutati teiste kristlaste suhtes. Nüüd peaksime neid väljendama teiste religioonide suhtes." Advent teoloog Angel Rodriguez, kes on ka Piibliuurimise Instituudi president, ütleb, et koguduse jaoks on eluliselt tähtis selgitada oma põhitõdesid terminitega, millest tavainimesed ka aru saaksid." Michael Ryan, Globaalmisjoni direktor lisab: "Me ei räägi mitte oma uskumistest loobumisest, vaid nende tähendusrikkamaks muutmisest inimeste jaoks, kes on pärit erinevatest religioossetest traditsioonidest." Richard Elofer, Ülemaailmse Juutide Sõpruse Keskuse direktor rõhutas "vajadust toime tulla kristlaste ajaloolise suhtumisega Juutidesse." Ta nimetas ka mõningaid "avaldusi" adventistide kirjanduses, "mida juudid võivad negatiivselt mõista ning mis vajavad parandamist." Komitee liikmete hulka kuulusid Adventkoguduse Peakorteri administraatorid, divisionide presidendid, misjoni eksperdid ehk misjonoloogid, Piibliuurimise Instituudi esindajad ja Globaalmisjoni juhtkond.