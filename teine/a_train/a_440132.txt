www.advent.ee	 7-9. maini toimus Kambodzas, Phnom Penhis kahepäevane rahvusvaheline seminar tubaka ja Budismi teemal. Kambodza ADRA esindaja, kes oli ka seminari korraldajaks ütles, et see oli sedasorti esmakordne sündmus. Seminar toimus tervel maal toimuva “Tubakas või tervis” kampaania raames. Üritusest võttis osa enam kui 50 inimest Kambodzast, Thaimaalt ja Sri Lankast. Grupis oli 21 buda munka, samuti valitsuse esindajad, terviseala inimesed, tubaka leviku kontrollimise aktivistid ja vaatlejad. Mungad, kes omavad väga suurt mõju maa budistide üle, arutasid oma rolli tubakaepideemia vastu võitlemises. Seminari käigus koostasid osavõtjad deklaratsiooni, mis avaldati pressikonverentsil kohalikule ja rahvusvahelisele meediale. Seda deklaratasiooni jagatakse ka Kambodza, Thaimaa ja Sri Lanka templites. Deklaratsioon ütleb muuseas: “Mungad, kes peavad esitama kõrgeimat moraalinormi, peaksid olema vabad tubaka sõltuvusest ja seega ei tohiks suitsetada. Veelgi enam peaksid mungad päästma elusid, õpetades inimesi tubakast hoiduma, rajades suitsetamisvabu alasid ning aitama inimestel suitsetamisest loobuma.” Deklaratsioon teatas ka, et tubaka annetamine mungale peetakse nii nimetatud “kolmanda kategooria kõlvatuks annetuseks.” ADRA (Adventkoguduse Arengu ja Katastroofiabi Organisatsioon) on esimene ja ainule valitsusväline organisatsioon, mis algatas suitsetamisevastase kampaania Kambodzas. Läbi erinevate seminaride on ADRA õpetanud umbes 300 munka loobuma oma sõltuvusest. Kambodzas elab umbes 12 miljonit elanikku, kellest 95% on budistid. Munkasid on Kambodzas umbes 55 000, mis on kolm korda rohkem kui terviseala töötajaid. Templeid on seal 3800.