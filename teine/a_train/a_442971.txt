www.naisteleht.ee	 Muidugi, mõtiskleb Sirli, võib abi saada ka näiteks peanaha masseerimisest, pea alaspidi rippumisest ning pea peal seismisest — ärge naerge, kõik need võtted parandavad peanaha verevarustust —, aga üldiselt on need võrdlemisi tüütud abinõud. Lihtsam on, ütleb ta, heita pilk oma toidusedelile ja see juuste seisukohalt tervislikumaks muuta. Juuksed vajavad mitut sorti häid aineid. Neile kasulikke B-vitamiine on kõige rohkem pärmis, mandlites ja maksas. C-vitamiinist tulvil on rohelised köögiviljad, maitsetaimed ja marjad. Rauda leidub lihatoodetes, läätsedes, tofus, kinoas (seda teravilja müüakse ökopoodides) ning ubades. Tsingirikkad on kõrvitsaseemned, ingver, pekaanipähklid, täistera nisu- ja rukkijahu. Kui kiharad tunduvad õhukesed, joo vähem teed ja kohvi. Liialdada ei maksaks ka šokolaadi ja veiniga. Tehes kõik need muutused menüüsse ja tuues head toiduained iga päev oma taldrikule, peaksid kiharad varsti palju tervemad välja nägema. «Varsti» ei tähenda siinkohal mõistagi täna-homme, vaid paari kuu pärast, aga esimesi märke juuste paranemisest võid täheldama hakata juba varem. Muidugi, soovitab Sirli, võivad need, kes juuste pärast mures, kiigata ka tervisepoodidesse ja apteegiriiuleile. Sealt leiab toidulisandeid, mis juukseid turgutavad. «Näiteks Via Naturale e-poest leiab kaubamärkide Higher Nature ning Bio Care’i küünte-juustetooteid,» nimetab Sirli. Pilk tasub tema sõnul heita ka purgikestele, mis sisaldavad magneesiumit, fosforit, joodi, rauda ja B- ning C-vitamiini. Triin Raestik Millest sina puudust tunned? Juuste kadu on enamasti seotud üldise toitainete puudusega, eriti raua, B1- ja C-vitamiini ning lüsiini (aminohape) puudusega organismis. Juuste rasusus võib olla märk B-vitamiinide ning kuivus ja haprus oluliste rasvhapete vaegusest. Kehva juuksekasvu või värvi tuhmumise põhjuseks võib olla tsingipuudus. Lase hea maitsta! Need toiduained hoiavad juuksed peas kinni ja teevad neile takkapihta veel pai ka! Pärm Mandlid ja pekaanipähklid Maks Rohelised köögiviljad Maitsetaimed Marjad Kama Lihatooted Läätsed Tofu ja kinoa (ökopoodides müüdav teravili) Oad Kõrvitsaseemned Ingver Täistera nisu ja rukis Ära üle pinguta! Neid toite-jooke pole tarvis iga hinna eest vältida, kuid pea nendega siiski piiri, sest neil on omadus juustele vajalikud ained kiiresti organismist välja viia.