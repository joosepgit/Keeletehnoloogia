www.advent.ee	 2006. aastal jätkas Adventistide Arengu- ja Katastroofiabi Organisatsioon (ADRA) pühendunult võitlust maailmas oleva nälja vastu. Madagaskaril, Moramanga piirkonnas, teostab ADRA projekti, mille kaudu saab abistatud 144 000 inimest. 18 miljoni USA dollari väärtuses projekt on plaanitud lõpetada 2009. aasta septembriks. Keenias toidab ADRA 5000 last. Programm, mis on algselt mõeldud laste poolt juhitud kodude abistamiseks, laienes hiljem terve kooli õpilaste toitmise programmiks. Iga õpilane saab programmi raames igal päeval hommiku- ja lõunasöögi. Keenias abistab ADRA toiduga ka inimesi, kes on HIV või AIDS-i haiged ning kes on liiga nõrgad, et muretseda oma toidu eest. Projekt abistab 3000 majapidamist Nyamira ja Rachuonyo piirkonnas. Farmereid koolitatakse kasvatama põua-kindlat saaki ja neile tutvustatakse uusi põllumajanduslikke teadmisi. Peredele õpetatakse elama maksimaalselt tervislikult, et vähimgi ressurss oleks kõige paremini kasutatud. Ruandas aitab ADRA 70 000 majapidamist läbi projektide, mis suurendavad nende põllumajanduslikku tootlikkust, parandavad naiste ja laste tervist ja toitumisharjumus. Paljud abisaajad on 1994. aasta genotsiidist ellujääjad. Abi on saanud ka umbes 30 000 Gaanas elavat majapidamist, kus ADRA tegutseb üheksas regioonis kümnest. Abi saab hinnanguliselt 300 000 inimest. Pika-ajaliste initsiatiividega Kesk- ja Lõuna-Ameerikas on ADRA aidanud farmereid Boliivias ja Hondurases suurendama oma produktiivsust ning õpetades kuidas oma tooteid paremini turustada. Boliivias aitavad ADRA toiduprojektid enam kui 12 000 inimest ja Hondurases on abisaajaid umbes 25 500.