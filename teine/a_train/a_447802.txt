www.naisteleht.ee	 Loobu eelpesuprogrammist! Eelpesuprogrammi asemel tuleks plekid hoopis plekieemaldiga välja võtta või pesu käsitsi likku panna. Igal juhul on pesu pesemine masinaga vett säästvam kui käsitsi ja voolava kraanivee all. «Viie kilo riiete pesemiseks võtab masin umbes 49 liitrit vett, sama kogust pesu käsitsi pestes ja loputades võib kuluda julgelt paarsada liitrit vett,» ütleb Electrolux Eesti tegevjuht Andres Kesker. Pesumasinat ostes tuleks pöörata tähelepanu energiaklassi märgistusele. AAA on parim klass: esimene A näitab energiaklassi (A on kõige säästlikum), teine A pesu- ja kolmas A kuivatustulemust. Kõik need tähised on olulised, ehkki kolmas A on juba aastaid püsinud enam-vähem ühesugusena. A-klassi masina tsentrifuug teeb 1800 pööret minutis, 1000pöördeline masin kuulub näiteks C-klassi. «Samas piisab keskmise masina jaoks 1200 pöördest minutis täiesti, näiteks sünteetilisest kan gast pesu ei soovitatagi kuivatada uuremal kiirusel kui 900 pööret minutis, » ütleb Saarma. Jahedam vesi ei tekita katlakivi Jahedamal temperatuuril pesu pesemisel on veel üks hea omadus: «Ei teki katlakivi,» ütleb Electrolux Eesti müügidirektor Kersti Saarma. «Eestis sõltub vee kvaliteet suuresti piirkonnast, aga Tallinnas pole vist ühtegi rajooni, kus inimesed kraanivee kvaliteediga tingimusteta rahul oleks. Nii et katlakivieemaldit Calgon tuleks kindlasti kasutada, mitte just igal pesukorral, nagu reklaam soovitab, vaid kord iga 3-4 pesukorra järel küll.» Elektrit säästab ka eelpesutsükli vältimine. «Eelpesu ei ole leotamisprogramm, vaid lühiajaline pesu. Probleeme võib tekkida, kui eelpesuprogrammiga hakatakse pesema väga musta pesu. Nimelt lõpeb see programm külma veega loputamisega. Kui aga pesule jäid eelpesus mõned plekid, ei tule need pärast külma veega loputamist enam välja – mustus on kinnitunud kangale,» hoiatab Saarma.