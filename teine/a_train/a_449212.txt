www.bioneer.ee	 „Ettevõtmise eesmärgiks on anda oma panus Eesti laste rõõmsama igapäeva heaks erinevates lasteasutuses ja tõestada, et koos tegutsedes on võimalik palju ära teha,“ kommenteeris Caparoli müügijuht Janek Koppel. “Lihtne värvida – lihtne aidata“ projekt on Caparoli töötajatele tõeliselt südamelähedane. Oleme lasteaedadelt saanud palju positiivset tagasisidet ja kahe aasta kogemus on kinnitanud, et sellist ettevõtmist on tõesti väga vaja.“ 2010. aastal sai Alpina toetusel värskenduse 11 lasteaeda ja 2011. aastal 10 lasteaeda üle Eesti. Lisaks tasuta värvidele pakub Alpina võitnud lasteaedadele professionaalset nõu, kuidas värvimistöid kõige efektiivsem teostada oleks. „Meie jaoks on kõige olulisem näha, et värvimistööde elluviimiseks teeb lasteaiaga koostööd ka laiem kogukond – olgu selleks siis lapsevanemad, kohalik kodanikuaktiiv, omavalitsus või ettevõtjad. Alpina poolt tulevad tasuta värvid, kuid nende asjakohane kasutamine ja värvimistööde teostamine on kogukonna ülesanne,“ rõhutas Koppel. „Sageli on kohalikul tasandil olukorra parandamiseks vaja just sellist konkreetset tõuget, et inimesed tajuksid ühispanuses peituvat suurt väärtust.“ Osalema oodatakse kõiki lastesõimesid ja -aedasid üle Eesti. Kandideerimiseks tuleb esitada vabas vormis motivatsioonikiri, milles kirjeldatakse hetkeolukorda ja loodetavat lõpptulemust. Konkursil osalemiseks oodatakse selget nägemust, kuidas ja kelle abiga kavandatud tööd ellu viiakse. Motivatsioonikirjale tuleb juurde lisada ka fotod värviuuendust vajavatest ruumidest/objektidest. Konkursile kandideerimise tähtaeg on 30. aprill 2012. Võitnud lasteaiad kuulutatakse välja mai alguses ja kavandatud tööde elluviimine toimub suvel.