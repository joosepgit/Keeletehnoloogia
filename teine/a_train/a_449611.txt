www.advent.ee	 Juulikuu viimasel nädalavahetusel kogunes Läänemaale Nõva randa 150 adventnoort, kus üldteemaks oli valitud seekord usuviljade kandmine. On oht, et noored võivad kasvada kristlasteks, kes vilju tähtsaks ei pea ja pööratakse tähelepanu ainult välisele ehk siis nendele lehtedele”,” ütles adventkoguduste noortejuht pastor Ivo Käsk. Ma ootaks, et inimesed ise mõtleks sellele teemale ja et kristlaseks olemine ei tähenda ainult sildi kandmist. Oluline on, et nad otsiks oma vaimulikus elus kasvu ja et see viljade kaudu oleks näha. Et nende usul oleks vilja ka,” lisas Käsk. Laagri hingamispäevase jumalateenistuse peakõnelejaks oli Aldar Nõmmik, kes alustab septembri algusest pastoritööd Valgas. Jutluse kandvaks sõnumiks oli vajadus hoole järele, mis avaks meie silmad endi seast väljapoole. Mind kurvastab see, kui öeldakse, et aeg on lihtsalt selline ja noored ei huvitu usuasjadest,” rääkis Aldar. Ta jutustas telgiteenistusel olijatele, kuidas ta ise on hakanud looma kontakte Valga teismelistega ja kuidas ta on leidnud, kui põnev on neid suhteid luua, mille käigus selginevad noorte tegelikult huvid ja vajadused. Ma mäletan aegu, kus innukust oli rohkem. Kui sädet oli rohkem. Hetkel justkui midagi silmatorkavat ei ole. On mingi grupp, kes kuskil aktiviseerub, kuid mingit ootusärevust õhus ei ole,” jutustab Ivo Käsk. Julgusetuks praegune olukord hiljuti noortejuhiks saanud ja esimese ürituse korraldanud pastor Käsku ei tee. Noored on tublid, tegutseda tahetakse. Midagi hullu ei ole. Et mingit erilist usulainet ei ole, sellest ma paanikat ei teeks. Potentsiaali on küllaga. Minu hinnangul on nii palju noori, kes läheks kaasa, kui keegi eest veaks. Suure vaimujõuga liidreid noorte endi hulgas jääb väheks.” Siin näeb noortejuht ka ühte vajadust üleliidulise töö koordineerimisel. Nendele potentsiaalsetele juhtidele soovikski teha koolitusi, et nad astuks üles ja aitaks noortel vaimulikele asjadele rohkem tähelepanu pöörata.” Laagri üheks võtmeürituseks kujunes ristimisteenistus, kui Ivo Käsk ristis kaunis ja tuulevaikses metsajärves Kuressaare koguduse liikmeks 17-aastase Kaisa Kaaseni. Pastor Käsk kutsus kõiki seal järve ääres meenutama oma ristimispäeva ja kordama südames oma antud tõotust Jumalale. Pühapäeval selgitati teist aastat järjest Rammumees ja seekord ka Vägev Piiga. Rammumeheks tõusis Veljo Lobjakas ning Vägeva Piiga tiitli võitis endale Maarika Maurer. Järgmise suurema noorteüritusena korraldab noorteosakond traditsionaalsed sügisel toimuvad noortepäevad. Seekord võiks olla noortepäevad Tartus,” arvas Käsk.