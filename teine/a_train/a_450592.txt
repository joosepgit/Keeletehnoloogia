www.advent.ee	 Fid¾i peaminister Laisenia Qarase ütles riigi Rajaleidjate laagri avamisel, et adventistid mängivad ühiskonna arengu juures võtmerolli. "Eriliselt tuntav on teie kiriku töö hariduse valdkonnas. Fid¾i koolide ja haridussüsteemi kvaliteet on asjad, millest mina ja minu kolleegid hoolivad väga palju," ütles Qarase. "Ma ei suuda piisavalt rõhutada, kui tähtis on haridus indiviidi, ühiskonna ja terve riigi arenguks," lisas ta. "See teie kokkutulek siin on meie regiooni tulevikuks tarvilik. Teie, tänase päeva lapsed, olete riigi kõige väärtuslikum ja tähtsam ressurss." Veel kahes kohas - Austraalias ja Uus-Meremaal - organiseeriti rajaleidjate camporeed, mis tõid kokku umbes 7000 last vanuses 10-15. Fid¾i camporeel, mis oli selles riigis esimene omasugune, toimus ka 3500 noore osavõtul marss, kus kanti narkootikumide vastaseid sõnumeid. Marss toimus riigi pealinnas Suvas. Osavõtjaid tuli Vanuatust, Saalomoni saartelt, Tongalt, Samoalt, Ameerika Samoast, Tuvalust, Niuest, Kiribatilt, Uus-Meremaalt ja Fid¾ist. Ka Austraalia camporeel toimus marss, mille käigus oli Waikerie tänavatel umbes 2600 rajaleidjat. "Me oleme uhked iseenda ja oma organisatsiooni üle," ütles Tony Knight, kes on adventkiriku noortetöö juht Austraalias. "Me tahtsime öelda linnarahvale: "Siin on kirik, mis teeb midagi olulist oma noorte jaoks ja see tasub ennast ära.""