www.bioneer.ee	 Eesti arendajad avasid uuendusliku internetis toimiva abimehe kingisoovide jagamiseks, www.gifts4me.net , mis aitab sõpradel ja pereliikmetel üle maailma interneti kaudu vahetada oma kingisoove ja meeles pidada olulisi tähtpäevi. Gifts4me kasutamine on tasuta ja kogunud ilma teavitustööta juba sadu kasutajaid üle maailma. ”Tänases majandusolukorras ei ole vaja huupi kinkidega lahmida,“ põhjendas portaali ideeautor Piret Levald. “Sellist abimeest kingitegemiseks aga ei leidunud. Tegime hobiprojekti korras uuendusliku kingiportaali, sest tundsime ise enne tähtpäevadele minekut kimbatust, mida kinkida. Ei taha osta midagi, mis juba on olemas või ei ole päris see. Ja samuti ei ole hea teha rõõmsat nägu, kui ise vale asja oled saanud. Meie praktiline abimees aitab paremini saada tundma oma lähedasi ja nende soove. Samas on keskkond privaatne. Sinu soove näeb vaid see, kellele sa tahad neid näidata.” Portaali kasutamine on lihtne. Tänased kasutajad on erinevas vanuses inimesed üle maailma, kasutajaid on juurde tulnud just vastu lähenevat sõbrapäeva. ”Tahtsime teha lihtsat, kõigile tasuta kasutatavat kingituste tegemist hõlbustavat abimeest, mis on igale inimesele abiks sünnipäevade ja pulmade korraldamisel või aitab lihtsalt Sinu jaoks olulisele inimesele rõõmu teha, sest kingid talle midagi, mida ta väga ootab,“ lisas Piret Levald. Piret Levaldi sõnul on neil ka laiem õpetussõna selle juures. Gifts4Me on hea tahte projekt, mille eesmärk on vähendada põhjendamatut tarbimisbuumi ning raha kulutamist ebavajalikele asjadele. Samuti soovime inimesi harjutada oma soove ja vajadusi läbi mõtlema ning planeerima. Kingiportaali arendajateks on Busy Bee OÜ all töötavad Piret Levald, Anu Veermäe ja Agnes Leemet. Kingiportaali Gifts4Me kasutamine on kõigile kättesaadav interneti aadressil www.gifts4me.net