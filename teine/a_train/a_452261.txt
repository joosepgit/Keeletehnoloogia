www.advent.ee	 Eesti Evangeelse Luterliku Kiriku (EELK) poolt korraldatud seminaril “HIV ja AIDS – teadlikkus ja kaastunne" osalesid Virumaal aktiivselt ka adventkogudused. Narvas toimus seminar 25. septembril ning Jõhvis 2. oktoobril. Piirkonna pastori Viktor Nõmmiku sõnul oli adventkogudused korraldavale luterikogudusele põhitoetajaks. Osalesid ka Päästearmee ning esindatud olid õigeusukogudused, baptistid ja katoliiklased. Narvas võttis seminarist osa 7 adventisti, Jõhvis oli adventistidest osavõtjaid 10. Seminar oli mõeldud erinevate osakondade juhtidele, kes inimestega hingehoidlikul tasandil kokku puutuvad. Seminari alguseks näidati videot “Mida mina saan teha!” ühest aafrikas elavast pastorist, kes sai HIV nakatuse. Film käsitles probleemi, millega sellisesse olukorda sattunud inimene peab silmitsi olema. “Kõik jõudis sinna, kuidas aidata haigeid. Mismoodi ennast kaitsta ja millest hoiduda. Kohal olid ka HIV haiged. Nendega toimus arutelu ja neile oli võimalik küsimusi esitada,” ütles pastor Nõmmik. Adventkoguduse noored esitasid seminaril näidendi “Kadunud poja tagasitulek”. Üks adventistist endine narkomaan esitas probleemile pühendatud laulu. Olen selle probleemiga aastaid kokkupuutunud, külastan regulaarselt sellist rehabilitatsioonikeskust. Tahtmatult peab sellesse probleemi süvenema. Näiteks ma varem ei teadnud, kuidas see sõltuvuse mehhanism käib, biokeemiline aspekt. Lootsin leida kontakti teiste vaimulikega sotsiaaltöö sfääris ja tõesti leidsimegi hea kontakti Päästearmeega, luterlastega, baptistidega, Convictusega, meedikutega,” rääkis Viktor. Järgmine seminar toimub 17. oktoobril Tartu Pauluse kirikus. Registreerides hiljemalt 15. oktoobril on osavõtumaks 75 kr, kohapeal registreerides 100 kr.