www.advent.ee	 Adventistid jätkavad Iraagis oma missiooni täitmist ja seda vaatamata sõjaohule, mis ohustab nende riiki, ütles Lähis-Ida piirkonna Adventkiriku president pastor Michael Porter. Nad jätkavad oma plaane, mis muuseas peaaegu kahekordistab Bagdadi koguduse ruume, lisades sinna uue ruumi hingamispäevakooli jaoks ja uue koosoleku saali. "Hetkel annavad meie liikmed oma parima, et tööd jätkata ja teenistusi jätkata," ütles Porter. Adventkiriku juhtkond Iraagis on tegemas ka tulevikuplaane ja seda vaatamata lähenevale sõjaohule. "Meie liikmed paluvad Jumalat, et Ta kuidagi sekkuks ja et inimelud ei satuks ohtu," ütles Porter. Adventkirik organiseeriti Iraagis 1923 aastal ja ta on üks 13-st valitsuse poolt tunnustatud kirikust. Riigis on kolm kogudust, üks neist asub Niineve linnas, mis on ju kuulus vastuhakkajast prohveti Joona külastuse poolest. Bagdadi kogudus korraldas hiljuti vaimuliku kasvu nädala, kus oli kõnelemas Lähis-Ida Uniooni noortejuht Amir Ghali. Sarnaste väljapoole suunatud tegevuste on adventkiriku Iraagis kasvanud viimase viie aasta jooksul 45 liikme võrra. Vaatamata nende optimismile, väljendavad adventistid Iraagis muret selle üle, millist mõju võib sõda avaldada nende riigile ja kirikule. "Inimesed olid need, kes kannatasid 10 aastat tagasi toimunud sõjas ja sama saab juhtuma ka nüüd, kui sõda peaks puhkema," rääkis Porter. Porter ütles, et inimesed on ennast ettevalmistamas selleks, mis paistab olevat möödapääsmatu. "Inimesed kaevavad oma aedadesse kaeve, et nad omaksid ka sõja ajal vett," jutustas ta. "Nad valmistuvad rasketeks aegadeks, mil ei ole vett ega elektrit." "Kristliku kogudusena peame me jätkuvalt paluma, et need olukorrad laheneksid ega väljuks täielikult kontrolli alt," ütles maailmakiriku presidendi abi Colburn. "Sõda on alati halvim variant." Adventkirik terves Lähis-Ida piirkonnas on tegemas samuti ettevalmistusi võimalikuks sõjaks. Tehakse plaane, et evakueerida oma kiriku personal ning et jagada kõikvõimalikku abi sõjas kannatanuile. Juba koondatakse naaberriikidesse toitu, telke ja muid abivahendeid.