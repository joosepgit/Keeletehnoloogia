www.naisteleht.ee	 Venita ja mõõda pulssi Väga tähtis on hoida trenni algusest lõpuni silm peal pulsil. «Kõige täpsema vastuse sellele, milline pulsisagedus konkreetsele inimesele lubatud on, annaks koormustest, aga üldine reegel on, et pulss peaks püsima 110 ja 140 löögi vahel,» ütleb Prüüs. Treenitud inimesel võib pulss veidi kõrgem olla, treenimata inimene püüdku seda kogu treeningu vältel pigem madalal hoida. Sel moel talitades peaks endale kobeda ja rannakõlbuliku kere saama üsna ruttu. Oluline on Prüüsi sõnul enne ja pärast trenni teha venitusharjutusi. Kodus kiputakse need ära unustama, kuid ei tohiks. Prüüs soovitab teha viis minutit dünaamilisi ja viis minutit staatilisi venitusharjutusi, mis maakeeli tähendab, et venitada tuleb nii keha liikuvaid osi kui ka keret ennast. Anna-Liisa Mets Crosstrainer kui tubane kepikõnd Crosstrainer’i-trenni on võrreldud kepikõnni või suusatamisega, aga seda saab teha iga ilmaga. Kusjuures, tänu elliptiliselt liikuvatele jalastele ei koorma crosstrainer liigeseid ja sobib seega trennitegemiseks ka väga ülekaalulistele. Sellest hoolimata on oluline jälgida, kuidas sa trenažööri peal seisad, sest mõni kehaasend võib kasu asemel hoopis kahju teha. Jälgi, et ... jalad oleksid kergelt painutatud ja põlved väga suurt vatti ei saaks; jalad oleksid pedaalidega pidevalt kontaktis; puusad oleksid sirutatud ja vaagnavööde kergelt ette lükatud; selg oleks sirge; õlavööde oleks veidi allapoole surutud; puusavööde püsiks paigal; käed oleksid kergelt painutatud; hoiaksid käetugedest kogu käega kinni ja käed oleksid küünarvarrega samal joonel. Allikas: www.trimm.ee