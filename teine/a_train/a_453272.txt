www.advent.ee	 10-aastane Robert oli metsik ja kontrollimatu ja vajas kasvata-mist. Hambaarsti juures keeldus ta tooli istumast ja ähvardas lõ-puks oma riided seljast võtta, kui teda selleks sunnitakse. Võta siis oma riided ära,” vastas arst. Poiss võttiski kõik peale pükste maha. Olgu, istu nüüd tooli.” Sa ei saa aru – kui sa mind sunnid, võtan ma kõik oma riided ära!” ütles Robert. Võta need siis ära,” käskis arst. Poiss tegigi nii ja läks tooli, alasti nagu vastsündinu. Kui hambaarst oli oma töö lõpetanud, küsis Robert oma riideid tagasi. Kahjuks pean ma need tänaseks siia jätma. Su ema saab need homme kätte.” Te võite ette kujutada ooteruumis ja parkimisplatsil olevate inimeste hämmeldust, kui nad nägid Robertit koos emaga lahku-mas. Kui ema järgmisel päeval riietele järele tuli, ütles ta: Robert on mind riiete äravõtmisega aastaid santaeerinud. Aga teie olete esimene, kes lasi tal rahulikult seda teha. Te avaldasite talle tohu-tut mõju.” Meie tänases piiblisalmis on palju rahutukstegevat keelekasu-tust. Mõni siiras kristlane mõtleb, et kadunud hinged lähevad otseses mõttes igavesti piinlema, nad ei sure kunagi, ei murdu kunagi ja nad ei pääse kunagi oma piinadest. Kuid see on vale arusaamine heebrea sõnast igavesti. Tuli ja väävel tuletavad meelde Soodoma ja Gomorra hävimist – need hävitasid linnad ja sealsed elanikud täiesti ning neid ei praeta igavesti nagu kanu ahjus (1Ms 19:24). Juuda kirja 7. salm räägib meile, et Soodoma hävitas igavene tuli (sama kreekakeelne sõna nagu Ilm 20:10). Siin kasutatavad sõnad tuletavad meelde ka Edomi hävimise, mis pidi igavesti põlema (Js 34:8–10), aga täna-päeval ei leia keegi sealt põrgut. Heebrea sõna igavesti ei räägi nii-võrd ajast kui põhjalikkusest. Kui Jumal viimasel ajal kurjusele vastu astub, teeb Ta sellele lõpu – see ei tule kunagi tagasi. Paljud lugejad eelistaksid, et Piibel ei kasutaks selliseid sõnu. Aga kurjus ei kao niisama vaikselt ära – sellele peab vastu astuma. Universum on pärast selle hävitamist parem paik. Issand, ma mõistan, et ma ei saa kurjusega kompromissile minna. Saada mulle täna oma Vaimu tuli, et Ta mind puhastaks.