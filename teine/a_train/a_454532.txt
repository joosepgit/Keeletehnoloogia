www.naisteleht.ee	 Toit: Grillitud sardiinid Mallorca põhjaosa igast väikesest mägikülast leiab hea söögikoha, mille menüüst suur osa on samal hommikul merest välja tiritud. Lisaks klassikalisele mereandidega paella’le peaks kindlasti proovima sardiine – neid hõrke kalu serveeritakse grillituna, lisandiks mitu pirakat sidruniviilu. Jook: Sangria Iga korralik baar ja restoran pakub omavalmistatud sangriat ja tavaliselt kannutäie kaupa. Sangria on veinist valmistatud mõnus suvine jook, millele lisavad kergust ja värvi puuviljad. Kuidas kohale saab? Mallorcale on kõige mugavam lennata kas Barcelonast või mõnest suuremast Saksamaa linnast odavlennufi rmaga. Saare ainus lennuväli asub Palmas. Solleri on Palmast kõige lahedam sõita rongiga – renoveeritud vanade vagunitega rong mugavate nahkdiivanitega viib su läbi saare kõige maalilisemate paikade kohale ühe tunniga. Edasi-tagasi reis maksab 14 eurot.