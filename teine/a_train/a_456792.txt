www.bioneer.ee	 Aastaaegade vaheldumine mõjutab kõiki Maal elavaid organisme. Üldiselt arvatakse, et inimühiskonna areng on suunatud väliskeskkonnast suurema sõltumatuse poole. Ometi on aastaajalisus ehk sesoonsus inimkultuuri tugevalt juurdunud, tihti ei osata seda aga lihtsalt märgata. Näiteks on majandusteadlased täheldanud ja põhjalikult uurinud rahavoogude sesoonsust. Asendi tõttu parasvöötmes on Eesti hea näide riigist, mida tugevasti mõjutab aastaaegade vaheldumine. Tartu ülikoolis detsembris kaitstud Siiri Silma doktoritöö uurib kolme ühiskonnanähtuse - rahvastiku paiknemise, alkoholi tarbimise ja sündide - sesoonsust Eesti ühiskonnas. JOONIS 1. Kuu keskmise sündide arvu kõrvalekalded aasta keskmisest sündide arvust Eestis läbi möödunud sajandi. Kui sajandi algupoole sünnitati pigem aastavahetuse paiku ja vähem kevad-suvel, siis nüüdisajal toimitakse täpselt vastupidi. JOONIS 3. Valdade rahvastiku aastaajalisus: mida tumedam punane, seda rohkem suureneb elanike arv suvekuudel, mida tumedam sinine, seda rohkem väheneb elanike arv suvekuudel. Nagu eeltoodud sündimuse näitestki näha, ei ole ühiskonnanähtuste aastaajalisus ajas ja ruumis sugugi püsiv. Selle alusmehhanisme tundes on võimalik planeerida meie elukeskkond ja ühiskonnaelu loodusega paremini kooskõlas olevaks, seekaudu ka jätkusuutlikumaks. Looduse rütme eirav tegevus on üldjuhul väga energiakulukas – kuigi sellega harjunud olles ei pruugi me seda teadvustada. Siiri Silma doktoritöö valmis inimgeograafia erialal prof. Rein Ahase juhendamisel. Töö ise koos eestikeelse lühikokkuvõttega: http://dspace.utlib.ee