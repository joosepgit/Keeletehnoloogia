www.advent.ee	 Ja nad [kaks tunnistajat] kuulsid suurt häält taevast endile ütlevat: Tulge siia üles!” Nad läksid pilve sees üles taevasse ja nende vaenlased vaatasid neid.” (Ilm 11:12) Ilmutusraamatu tõlgendamise üks suuri küsimusi on11. peatü-kis räägitud kahe tunnistaja identifitseerimine. Kes nad ka ei ole, on neil jumalik autoriteet: nad ennustavad” kotiriides 1260 päeva (Ilm 11:3). Pühakiri nimetab neid ka kaheks prohvetiks (s 10). Nad toovad meieni prohvetliku sõnumi, et Johannes peab taas ennustama” (Ilm 10:11). Juudi õigussüsteemis pidi millegi tõena vastuvõtmisele eelnema kahe tunnistaja tunnistus (5Ms 19:15). See oli hea süsteem, kuna kaks tunnistajat pidid kirjeldama sündmust eraldi, nii et oleks aru saada, kas need tunnistused kattuvad. Kohus ei võtnud ühe ini-mese tunnistust tõsiselt. Kuulus O. J. Simpsoni kohtuistung oli pingeline, kuna tunnistajate puudumise tõttu ei suudetud põh-jendatud kahtlust ümber lükata. Seega näitab kahe tunnistaja kujund, et sõnum on nii tõsine kui ka tõene (Ilm 11:3). Kes need tunnistajad on? Pühakiri kirjeldab neid kui õlipuid ja pühamu lambijalgu (s 4). See kirjeldus tuletab meile meelde Serubbaabeli aega, kui juudid taastasid pärast Baabüloni vangistust templit (Sk 4). Seega on kaks tunnistajat sümbol Püha Vaimu väest, mis valgustab Jumala Sõna kaudu Tema rahvast. Johannes kasutab tunnistajate kirjeldamisel Moosese ja Eelijaga seonduvat (Ilm 11:5, 6), ka nemad esindasid Jumalat suure vastuseisu ajal. Kuigi tunnistajad kannatavad oma sõnumi pärast, ei ole nad jõue-tud. Ilmutusraamatu uurijad läbi sajandite on pakkunud kahte peamist selgitust selle kohta, kes need tunnistajad on. Esimene arvamus on, et need tunnistajad on Piibel, Vana ja Uus Testament (kaasates samuti juudi kaanoni [Moosese] Seaduse ja Prohvetid [Eelija]). Vana Testament tunnistab Jeesusest (vt Jh 5:39; 19:36, 37). Seega võivad kaks tunnistajat Jeesusest viidata Pühakirjale. Samamoodi on tõendeid ka teisele kontseptsioonile. Templiku-jundite kasutamine viitab kogudusele, kellest on Uues Testamen-dis sageli kirjutatud kui Jumala templist (1Kr 3:17; 1Pt 2:1–10). Kogudus siin maa peal on valguseks maailmale (Mt 5:14–16), kuna tunnistamine on koguduse peamine ülesanne (Lk 24:48; Ap 1:8). Ilmutusraamatus on Jeesus nii ustav tunnistaja (Ilm 1:5) kui ka Jumala Sõna (Ilm 19:13). Need võimalused on ühe ja sama mündi kaks poolt. Nii või teisiti on selle lõigu mõte Jumala lõpuajasõnu-mi vägi muuta maailma, vaatamata suurele vastuseisule. Issand, aita mul hoida pilk missioonil, mille Sina oma kogudusele oled andnud. Aita mul kasutada Sinu Sõna, et muuta oma maailma täna.