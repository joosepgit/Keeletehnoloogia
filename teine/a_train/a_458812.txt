www.advent.ee	 Orenthal James Simpson, tuntud ka nimedega O.J. või The Juice, oli üks kuulsamaid Ameerika jalgpalliajaloo tagamängijaid. Tema treener Lõuna-Kalifornia Ülikoolis, John McKay ütles oma staari kohta: Simpson ei olnud ainult parim mängija, kes mul kunagi on olnud, vaid ta oli parim mängija, kes kellelgi on üldse olnud.” Tema saavutused Rahvuslikus jalgpalliliigas on: kõige roh-kem joostud meetreid ühe hooaja jooksul, kõige rohkem joostud meetreid ühes mängus ja kõige rohkem tehtud väravaid hooaja jooksul. Pärast ameerika jalgpallist loobumist oli Simpson spordikom-mentaator, näitleja ja golfimängija. Ta mängis filmis The Klansman”, kus ta kehastas meest, kelle politsei mõrvas süüdi lavastas. Olles abielus oma esimese naisega, kohtus Simpson 17aastase ettekandja Nicole Browniga. Nad abiellusid 1985. aastal. Nende abielu oli raske ja Nicole andis lahutuse sisse 1992. aastal. Enne lahutatud naise Nicolei ja Ronald Goldmani mõrvamist oli Simpsoni suhe Los Angelse politseiosakonnaga selline, et seal imetleti sportlase kuulsust. Kuni selleni, et kui Simpson põgenes oma Ford Broncoga, arvestas politsei tema kuulsusestaatusega ning andis talle võimaluse end vabatahtlikult üles anda, et vältida avaliku kinnivõtmise häbi. Kui Simpson kohtus oma naise mõrvas süütuks tunnistati, näis, et haihtus suurem osa tema sõpru, eriti Los Angelese kõrgklassist. Simpson mängib siiani aeg-ajalt golfi, aga mitte kunagi oma kuna-gises koduklubis Rivera Country Club. Selle liikmed teatasid tema ärijuht Skip Taftile, et Simpson ei ole seal enam teretulnud. O. J. Simpsoni kohtuistung oli lugu mehest, kelle lähemad sõb-rad näisid uskuvat, et ta oli mõrvas süüdi, kuid ta mõisteti kuriteos süütuks (õigesti või valesti). See on vastupidine olukord meie salmile. Kui kaua?” kõlab protestihääl. Pühad on süütud, kuigi inimlikud kohtud on nad süüdi mõistnud. Hea uudis on, et kõr-gem kohus lükkab selle otsuse ümber. Kuigi nende õigeksmõist-mine saab avalikuks alles aegade lõpul, on nad juba praegu võitja poolel. Issand, aita mul valesüüdistuste ja ebaõiglaste kohtuotsuste maailmas säilitada rahu ja usaldada Sinu tõotatud lõplikku õigeksmõistmist.