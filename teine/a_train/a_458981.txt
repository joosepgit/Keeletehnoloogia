www.bioneer.ee	 Kaasa saab lüüa meisterdadamise tubades, õppida loodusvärvide keetmist või koos Tartu Mänguasjamuuseumiga mänguasju valmistada. Avatud on taimenäitus ning tundma saab õppida jäätmete taaskasutuse teekonda. Perepäeva programmis löövad kaasa ka mitmed loodus- ja keskkonnaorganisatsioonid nagu RMK, Keskkonnateenistus, Roheline Värav, Säästva Eesti Instituut jpt. Ökofestivali projektijuht Ulla-Maia Timmo sõnul on seekordse festivali programm sisukalt tihe: “Festivali õpitoad, seminarid, retked ja talgud mahuvad viie päeva sisse ning lisaks pakuvad mitmed Põlvamaa külastuskohad ja turismiettevõtted sel ajal keskkonnateemaga haakuvaid üritusi. Näiteks Maanteemuuseumi Roheline Tee ja Roheline Linn, Süvahavva külas toimub Roheline Päev rohevahetuse ja kogukonnalaadaga ja palju muud põnevat. Koostöös Säästva Eesti Instituudiga rakendatakse ökofestivalil korraldamisel keskkonnajuhtimise põhimõtteid ja esmakordselt Eestis arvutatakse välja suurürituse ökoloogiline jalajälg”, lisas Timmo. Põlvamaa Ökofestival “Rohelisem elu” viiakse läbi eesmärgiga kujundada inimeste väärtsuhinnanguid keskkonnahoidlikumaks, populariseerida säästvat eluviisi, kui ainuvõimalikku jätkusuutlikku arenguteed ning tugevdada Põlvamaa, kui rohelise maakonna identiteeti.