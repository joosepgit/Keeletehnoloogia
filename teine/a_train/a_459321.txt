www.advent.ee	 Tänase teksti valgel on evangeeliumi sõnum uskumatult rah-vusvaheline. Talle surm kehtib kõigile inimestele igast suguharust, hõimust, keelest ja rahvusest. Selline avatus läheb palju kaugema-le, kui algkristlaste kaasaegsed võisid teada. Selle rahvusvaheline vastuvõtt oli nii edukas, et tänapäeval ei ole keegi üllatunud, et suurem osa kristlastest on mittejuudid. Evangeeliumi täielik vabadus eelarvamustest võib meile ka tä-napäeval palju õpetada. Evangeelium haaras siis ja haarab ka täna inimesi, keda meie ei võtaks vastu. See läheb vastuollu meie loo-mulike kahtlustega igaühe suhtes, kes ei ole meie moodi. Ma mäletan ühte koosolekut väikese kristlaste grupiga moslemiriigis. Ma jagasin nendega oma kirge viia hea sõnum Jeesusest igaüheni, hoolimata nende rassist, taustast või religioonist. Mind hämmastas, et nemad ei olnud moslemitest üldse huvitatud. Arvasin, et nad ei tundnud Jumala kutset minna armastuses oma ligimeste juurde. Kuigi ajalugu annab moslemitele kuhjaga põhjuseid kristlasi vi-hata, olen leidnud, et moslemid on kristlaste suhtes palju avatu-mad kui vastupidi. Mõne terroristi teod ei tohiks takistada meil nägemast suurt väärtust, mille omistab Jumal igale inimesele, rassi-le, keelele ja kultuurile. Ma olen avastanud, et inimesed igast rahvusest ja kultuurist on evangeeliumile avatud, kui neid koheldakse austuse ja lahkusega. Jumal kutsub praegu uue põlvkonna kristlasi mineviku eelarvamu-sed kõrvale jätma ja Jeesuse vaimus teisteni jõudma. Sellega, kui-das me teisi kohtleme, võime pakkuda Ilmutusraamatu 5. ptk taevase multikultuurilise koori eelmaitset. Kujutle koori, kus laulavad kõigi aegade pühad: vanad iisraella-sed teenimas tamburiinide ja rõõmsa tantsuga, Aafrika pühad, kes ennast poollauldes kõigutavad; Euroopa reformaatorid oma majesteetlike lauludega; ustavad mungad oma keskaegsete soolodega; messiaanlikud juudid, kes tantsivad Toora ümber; messiaanlikud moslemitest Jeesuse järgijad, kes kummardavad, nii et otsaesine puudutab maapinda; ja äkki isegi üks tänavakristlane, või kaks, kes teeksid gospelräppi! Mis sa arvad, kas sa suudaksid selle harmoonia keerukusega toime tulla? Ma olen kindel, et Jumal on suuteline meile õpetama, kuidas kaasa lüüa. Miks mitte hakata praktiseerima Jumala harmooniaid just seal, kus sa elad? Issand, aita mul näha teisi Sinu silmadega. Täida mu süda rõõmuga, mida Sinagi tunned enda loodud inimeste lõputust mitmekesisusest.