www.naisteleht.ee	 «Ega ma ei räägi, et ma olen nüüd kuulus ja ta-ta-taa!» kuulutab särasilmne Katja, rääkides kahest seriaalist, milles ta kaasa on teinud. «Mulle üldse ei meeldi selline staaritsemine!»: F: Stanislav Moškov «Tuulepealsest maast» ja «Eestlasest ja venelasest» tuule tiibadesse saanud näitlejanna Jekaterina Novosjolova seisab väljakutse ees: peagi etenduvas lavastuses tuleb tal rääkida valus lugu iseenda elust. Otsust, millest ta jutustab, pole Katja veel teinud – läbielamisi, mille seast valida, vanemateta kasvanud neiul jagub. Vabakutselisena töötav Jekaterina (23) teeb kaasa Tartu Uue Teatri projektis «Elud», milles näitlejad räägivad jahmatavalt siiralt iseenda elust. «Muidugi on see valus, aga võib-olla ka hea, sest lased endast kõik läbi. Tahame jõuda selleni, et näitleja on haavatav ja siiras ja piiri peal ja tema silmad räägivad midagi,» jutustab näitlejatar. «Võib-olla mõned asjad on nii päris, et neist ei suudagi publiku ees rääkida – siis kasutame kaamerasalvestusi.» Projekt on osalejatele lausa sedavõrd isiklik, et publik peab alla kirjutama konfidentsiaalsuslepingule. Pärast tutvumist vahetasid Angelad telefoninumbreid ja leppisid kokku, et kui noor Angela talvel koos venna ja vanematega Otepääle satub, siis külastavad nad kindlasti ka sugulasi: F: Stanislav Moškov Juba aasta on Andrus Veerpalu abikaasalt Angelalt päritud, et kas ta tegeleb ATV-spordiga. Ja tema muudkui selgitab, et ta pole ATVga isegi sõitnud, võistlemisest rääkimata! Miks tema nimi siis motovõistlustel osalejate seas seisab? Naisteleht lahendas müsteeriumi... Otepääl elava 35aastase Angela Veerpalu huvi salapärase nimekaimu vastu suurendas veelgi tema veendumus, et Eestis lihtsalt ei saa olla teist samanimelist naist: Veerpalude suguvõsa on väike ja küllap see oleks juba teada. Järelikult: keegi sõidab tema nime all! «Me isegi mõtlesime Andrusega, et uurime Lembitu Kuuse käest, kes see naisterahvas on, kes minu nime all võistleb. Et äkki ta teab...» räägib Angela. Naisteleht lappas natuke võistlusprotokolle ja sai teada üllatava tõsiasja: spordiringkonnas oma nimega palju segadust tekitanud 17aastane Angela Veerpalu pole ainult olümpiavõitja Andruse abikaasa Angela nimekaim, vaid ka mehe lihast ja luust sugulane! Võtsime noorema Angela Tallinna lähedalt Hüürust auto peale ja põrutasime Otepääle, kus teine Angela meid pikisilmi ootas.