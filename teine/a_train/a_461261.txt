www.naisteleht.ee	 Redis toiduks Vanades kokaraamatutes soovitatakse rediseid ka piimas ja võis hautada, kuid tänapäeval süüakse redist ennekõike toorelt salatites ja võileivakattena. Redis sobib hästi kokku mahedamaitseliste toiduainetega: kohupiima, toorjuustu, majoneesi, keedetud peenestatud muna ja sulatatud juustuga. Toorsalatis võib redist kombineerida teiste köögiviljadega, näiteks hapukurgi, sibula (eriti rohelise), küüslaugu, keedupeedi, porgandi ja õuntega. Redisesalatile sobivad peale traditsioonilise hapukoorekastme ka majoneesi- ja õli-äädikakastmed. Punakasroosa koorega redise kõrvalt võib Eestis müügilt leida ka valget redist. Maitselt on valge redis punasest mahedam ja mahlasem. Enne tarvitamist tuleb valge redis koorida.