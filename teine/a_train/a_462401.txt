www.naisteleht.ee	 Need, kes magusaid joovastavaid jooke sugugi ei armasta, kasutasid enamike siidrite iseloomustamiseks sõnu «jube!», «kohutav!», «täielik keemia!»... Vaid ühe, võidusiidri kohta tunnistasid ninakirtsutajad, et «käib kah». Need neiud, kellele magusad kokteilid mokkamööda, leidsid üksmeelselt, et kaks light-siidrit olid «väga head» ja veel kaks «täiesti joodavad». Kõige enam ärritas testijaid, et siidrid maitsesid liiga magusalt ning mõnesse neist oli sünteetilisi aroomi- ja maitseaineid puistatud sedavõrd, et ei saanud arugi, millist maitsesõnumit kogu see keemiline bukett pidi edastama. Suu re üllatusena selgus ka, et Kopparbergsi kerge murakasiider, mis ainsana lubas, et on «halvtorr» ehk poolkuiv, oli kõige magusam ja kõige kaloririkkam. Enim punkte teeniski õigustatult siider, kus naturaalset maitset kõige rohkem ning kunstlikke maitselisandusi kõige vähem – Golden Cupi Green Apple Light. Millises napsis on kõige vähem kaloreid? Naised, kel kehakaalu pärast mure, võiks tõepoolest eelistada light-siidreid. Võrrelge: 0,33-liitrine purk light-siidrit annab sõltuvalt koostisest 82,5–99 kalorit, sama suurest purgist Fizz Apple Dry kuivast siidrist saab 119 ja magusast siidrist juba kuni 194,7 kalorit. Veelgi suurem kasu ilmneb, kui juua purgi pooleliitrise magusa pirnisiidri asemel purk Kissi kerget vaarika-melonisiidrit: esimene annab 295, teine 185 kalorit. Kõige kalorivaesem on aga kokteil Spritzer. Selle tegemiseks võta 1 dl kuiva valget veini (1 dl sisaldab keskmiselt 68–78 kcal sõltuvalt viinamarjasordist) ning sega see 2 dl sidruni- mineraalveega (0 kcal). Saad klaasitäie värskendavat kokteili, mis annab vaid 68 kalorit. *** Kopparbergs Light Hjorton-Lakka-Cloudberry (12 punkti, 4,5%) Valmistatud õunaveinist, aroomi- ja maitseainetest. 100 ml / 44 kcal 16.50 (0,5 l) Arvamused: Keemiline maitse, ei saa aru, kas tegu on pohla või jõhvikaga? Lõhnab nagu merevesi, pigem nagu nõudepesuvahend. Esimene lonks maitses harjumatult, soolakana, järgmised olid juba tunduvalt meeldivamad. Seebine maitse, veidi metsamarja meenutav, maitseaineid liiga palju! Ilus kollane värv, ilus mull. Arvamused: Ananass, liiga pealetükkiv. Aga vähemalt on maitset ja kui lisada värske ananassi kuubikuid, saaks suurepärase booli! Suvine karge maitse. Mõjub karastavalt. Peaaegu värvitu, parajalt magus. Golden Cup Green Apple Light (30 punkti, 4,7%) NAISTELEHE LEMMIK! Õunasiider. Valmistatud õunaveinist, aroomi- ja maitseainetest 100 ml / 30 kcal 10.50 (0,33 dl) Arvamused: Maitses veidi mõrusust, ei ole terav, paitab keelt. Kergelt rohekas, mis mõjub positiivselt. Hea puhas õuna lõhn ja -maitse. Väga õrn puuviljalõhn, kerge õuna maitse. Väga magus, tundub, et olen seda varemgi joonud, kuid pole kunagi üle ühe purgi suutnud. Hea ja traditsiooniline. Upcider Light Perry (19 punkti, 4,7%) Valmistatud pirniveinist, aroomi- ja maitseainetest 10.50 (0,33 dl) Arvamused: Ilusa kuldkollase värvusega, kuid lõhnab nagu küünelakieemaldaja. Täielik keemia, järelmaitse on õudne. Maitseb nagu šampanja, liiga gaasiline. Ei suuda tuvastada, mis maitse sel peaks olema – kas õuna või pirni? Lõhn ja maitse meenutavad Sovetskoje vahuveini. Väga hea ja meeldiva lõhnaga jook. Mangomaitseline pirnisiider. Valmistatud pirniveinist 100 ml / 30 kcal Arvamused: Aroom nagu lillelõhnalisel seebil, värv liiga hele, jooma ei kutsu. Maitse terav, kuid õnneks mitte läila. Hea lõhn, maitseb nagu ananassikompvek. Pigem nagu mango? Hea ja omapärane, maitsebukett päris hästi paigas. Kahjuks liiga magus, üle ühe purgi ei jaksa juua. Värv nii hele, et on peaaegu värvitu. Upcider Light Summer Fruits (18 punkti, 4,7%) Arvamused: Kohutavalt magus, nagu lõhnaõli. Surrogaat, jube keemia. Maitse on neutraalsem kui esimesel siidril, kuid seda on võimatu kirjeldada. Kõige rohkem meenutab magusat arbuusi. Liiga magus! Lõhn see-eest päris meeldiv, värvus helekollane.