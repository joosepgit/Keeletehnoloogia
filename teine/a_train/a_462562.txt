www.bioneer.ee	 Kas te teadsite? Kuigi puuvilla kasvatatakse vaid 2,5% maakerast, kasutatakse selle kasvatamiseks ära 16% putukamürkidest, mis on enam, kui ühegi teise toote puhul. Puuvilla kasvatamiseks kasutatud putukamürgid (deltametriin, aldikarb, endosulfaat jne) on ohtlikud ning põhjustavad sellega kokku puutuvatele inimestele tervisehädasid alates allergiast ja uimasusest, lõpetades nahalööbe ning nägemishäiretega. Vaid 0,15% puuvillatoodetest on mahedad. Riideid saab valmistada ka kanepist ja bambusest, mis on mõlemad kiiresti kasvavad taimed ning vajavad väga vähe pestitsiide ja väetiseid. 1 hektari suurune bambusemets suudab aastas siduda kuni 2 tonni CO 2 . Ühe tonni tekstiili tootmiseks kulub 10 korda enam energiat, kui ühe tonni klaasi tootmiseks. Sünteetiliste kangaste tootmine (nt nailon ja polüester) on väga energiakulukas protsess. Nailoni tootmise käigus eraldub lämmastikoksiidi, mis on CO2-st 310 korda võimsam kasvuhoonegaas. Lasterõivaid, mänguasju ja erinevaid lastetarbeid võib annetada lastekodudele. Viige oma kraam lasteasutusse vaid siis, kui on käimas vastav kampaania või olete leppinud toomise osas kokku mõne asutuse töötajaga.