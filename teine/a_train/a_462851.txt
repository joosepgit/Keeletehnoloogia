www.bioneer.ee	 Majanduskriis või mitte, milleks raha tuulde loopida? Aga seda me just mõttetute harjumuste küüsis teeme. Peaaegu igaüks meist raiskab aeg-ajalt arutult, selle peale isegi mõtlemata. Loobudes mõnest tühisest harjumusest, õnnestub valutult kokku hoida märkimisväärseid summasid. Selle asemel uuri välja, millal toimub happy hour . Või veel parem, ärge minge kõrtsi, vaid kellegi poole külla! Või kutsu sõbrad enda juurde. Seal saate lisaks napsitamisele mängida seltskondlikke mänge, vaadata filme ja üldse end vabamalt tunda. 2. halb harjumus: maksan spordiklubi liikmekaardi eest, aga ei käi õieti kohal. Kas sa tegeled sel moel heategevusega? Selle asemel mõtle parem, kui palju iseenda raha sa oled niimoodi lihtsalt tuulde loopinud. Kindlasti on olemas mingisugune trenn, kus sulle tõepoolest meeldiks käia. Või sobib sulle hoopis kodus omaette võimelda? Soovi korral saad abiks osta DVD-sid, harjutuste õigeks tegemiseks mati või kas või hantlid. Pane aga tähele, et sa ei ostaks esemeid, mida tegelikult ei hakkagi kasutama. 3. halb harjumus: lasen juurviljadel külmikus halvaks minna. See mõjub halvasti nii su rahakotile kui ka hingele. Jube tunne on lasta toidul raisku minna, mõeldes sellele, kui palju inimesi maailmas nälgib. Miks me siis laseme toidu hukka? Sest oleme väsinud ega viitsi süüa teha. Selle asemel ole realistlik — mitte optimistlik — selle suhtes, kui palju juur- ja puuvilju sina ja su lähikondsed nädala jooksul ära süüa jõuate. Ära osta liiga palju, eriti kui sul pole aimugi, kuidas neid valmistada. Teine võimalus on osta külmutatud juur- ja puuvilju. Need ei lähe pahaks, kui ka jäävad seisma. 4. halb harjumus: sõidan autoga liiga kiiresti. Bensiini hind on langenud ja vajutad gaasipedaali südamerahuga põhja. Hinnad aga tõusevad varsti jälle ja siis hakkab kihutamine rahakotile. Agressiivne sõidustiil, järsk pidurdamine ja vingatav kiirendamine kulutavad peaaegu kõiki auto osi ja võivad tõsta ka bensiinikulu. Selle asemel harjuta ennast sõitma lubatud kiiruse piires või vähemalt selle ligidal. Mine kodust välja 10 minutit varem, et ei peaks nii kohutavalt kiirustama. Kuula autos mõnusat muusikat, mis ei ärrita, vaid vastupidi rahustab. Rahulik sõit aitab ka kiiruseületamise tõttu määratud trahvide pealt kokku hoida. 5. halb harjumus: kogun tasuta lennumiile ega taipa neid ära kasutada. Sama kehtib igasuguste preemiapunktide kohta, mida võib anda mingi krediitkaardi kasutamine. Need miilid ja punktid on vaja rahaks teha! Miks siis mitte? Selle asemel otsi Internetist või vaata sulle kunagi lennufirmast saadetud voldikust järele, kuidas hüvitamise süsteem õigupoolest toimib. Võid avastada, et saad tasuta lennu kui mitte teisele poole maakera, siis õige kaugele ikkagi. Selle asemel, kui põhjuseks on nii palju arveid, et sa ei suuda neist õigel ajal ülevaadet saada, tuleb sul hakata arvete jaoks lihtsalt aega võtma. Kirjuta märkmikusse üles arvete maksmise tähtajad. See võtab terve kuu peale aega vaid paar minutit. Kindlasti on sulle ka selgeks saanud, et osa arveid on olulisem õigel ajal ära maksta kui teisi. 7. halb harjumus: lohutan ennast igasugu träni kokku ostes. Kui sul on harjumus stressi leevendamiseks endale poodidest mõttetut kaupa koju tassida, kaevad iseendale auku. Stress niimoodi ainult süveneb ja lohutusefekt on näiline. Selle asemel tee otsus mõttetu šoppamine mõneks ajaks katkestada. Püüa sel ajal ka hädavajaliku peale kulutada ainult piiratud ja kindel summa. 8. halb harjumus: maksan teenuste eest, millega saaksin ise hakkama. Maksame teistele inimestele selle eest, et nad koristaksid meie kodu, pügaksid meie muru, peseksid meie autot, värviksid meie juukseid, lakiksid meie küüsi… Muidugi võib olla paljude nende teenuste eest maksmine õigustatud. Kuid kui rahaga on niigi kitsas käes? Selle asemel mõtle järele, mis õieti juhtuks su juuste, auto, aia ja koduga üldse, kui sa ei maksakski nende teenuste eest? Ilmselt ei pea seda kõike üldse nii sageli teha laskma.