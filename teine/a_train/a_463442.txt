www.bioneer.ee	 Missugusele tasemele mingi toimunud sündmus INES-s asetub, oleneb kolmest mõjupiirkonnast: 1) Inimesed ja keskkond – kas ja millisel määral on inimesed ja keskkond mõjustatud: inimeste doosid sündmuskoha lähistel ja radioaktiivsuse laiaulatuslik planeerimatu levi sündmuskohast väljaspoole. Tavaliselt 4. – 7. taseme avariid. 2) Kiirgusbarjäärid ja juhtimine – kas mõni kiirguse vabanemist tõkestavatest barjääridest ei tööta: kõrged planeerimatud kiirgustasemed ja suure koguse radioaktiivse aine levi suure rajatise sees. NB! Otsest mõju inimestele ja keskkonnale ei ole. 0.– 5. taseme sündmused. Igat taset neis kolmes piirkonnas iseloomustab üks või mitu asjakohast tunnust ja kriteeriumi (Vt Tabel 1). Avariide taseme klassifitseerimisel arvestatakse ühe põhikriteeriumine keskkonda vallandunud radioaktiivse aine kogust radioloogilise 131 I-ekvivalendina terabekerelides (TBq). Viimasele taandatakse erimetoodika abil paljude erinevate radionukliidide kogused. Näiteks, 5. taseme avarii puhul vabaneb keskkonda 131 I-ehvivalenti sadade kuni tuhandete TBq suurusjärgus, 6. taseme avariis aga juba tuhandete kuni kümnetuhandete TBq suurusjärgus Sellega tagatakse, et erinevad asutused annaksid omavahel võrreldavaid ja kooskõlalisi tasemehinnanguid. Täpsemaid juhiseid sündmuste klassifitseerimiseks leiab INES kasutusjuhendist [2]. Skaala ei hõlma siiski eranditult kõiki kiirguse kasutamise valdkondi. Juhtumid, mille puhul INES rakendata: 1) patsientide meditsiinikiirituse tagajärjed, 2) julgeolekuga seotud sündmused, 3) sõjalised rakendused ja 4) inimeste kuritahtliku kiiritamise sündmused. Samuti ei soovita IAEA skaalat rakendada asutuste ja riikide tuuma- ja kiirgusohutuse tasemete võrdlemiseks. Põhjuseks asjaolu, et riikide vahel on täheldanud suuri erinevusi madalama taseme sündmustest avalikkuse teavitamise praktikas ja et pädevaks statistikaks on 2. taseme või seda ületavaid sündmusi liiga vähe toimunud. INES liitumine on vabatahtlik ja liikmesriikidele vaba, samas kutsub IAEA liikmesriike üles seda kasutusele võtma ja loob veebipõhise sidevõrgu avalikkuse teavitamiseks laiemat huvi pakkuvatest sündmustest. Tabelites 2 ja 3 on toodud näiteid minevikus toimunud tuuma- ja kiirgusõnnetuste paiknemisest INES skaalal [1,2]. Tabel 1. INES tasemete üldkirjeldus [2] INES tase Inimesed ja keskkond Kiirgusbarjäärid ja juhtimine Sügavkaitse Suuravarii Tase 7 • Radioaktiivse aine ülisuur vabanemine laiaulatuslike tervise- ja keskkonna-mõjudega, mis nõuab planeeritud ja laiendatud kaitsemeetmete rakendamist. Raske avarii Tase 6 • Radioaktiivse aine oluline vallandumine, mis tõenäoselt nõuab planeeritud kaitsemeetmete rakendamist. Laialdaste tagajärgedega avarii Tase 5 • Radioaktiivse aine piiratud leke, mis tõenäoselt nõuab mõnede planeeritud kaitsemeetmete rakendamist • Kiirguse põhjustatud paljude inimeste surm • Reaktorisüdamiku raske kahjustus • Suure koguse radioaktiivse aine vallandumine rajatise sees, millega suure tõenäosusega võib kaasneda oluline elanikukiirituse. Põhjuseks raske kriitilisuseavarii või tulekahju. Kohalike tagajärgedega avarii Tase 4 • Radioaktiivse aine väike leke, mis tõenäoselt ei nõua muude planeeritud kaitsemeetmete rakendamist kui kohalik toidukontroll • Vähemalt ühe inimese surm kiirguse tõttu • Kütuse sulamine või kahjustumine, mille tulemusena vallandub rohkem kui 0,1 % südamikuinventuurist.