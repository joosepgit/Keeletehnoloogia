www.naisteleht.ee	 Ministril mähkmevahetus käpas Juhan, kellel on abielust kohtunik Merle Partsiga kaks last, Toomas-Hendrik (20) ja Pille-Riin (15), teatab kindlal häälel, et beebi mähkmete vahetus ja lutipudeliga toitmine on tal veel väga hästi meeles. «Ma mäletan kõike väga selgelt,» muheleb ta. Juhan kavatseb kindlasti oma kolmanda lapse sünni juures olla. Seda enam et tal on kogemus juba olemas — ta oli ka Pille-Riini ilmaletulekul toeks. Kuid lapsepuhkusele jääb ikka Daisy. «Aga eks ma ikka aitan Daisyt, kuidas saan!» lubab Juhan. Juhani eksabikaasa ja vanemate laste ema kohtunik Merle Parts pole veel Juhanit ja Daisyt õnnitlenud, kuid soovib peatsetele vanematele kõike head. «Vara veel õnnitleda, seda tehakse ju ikka siis, kui laps on juba sündinud,» arvab ta. Kolme lapse ema Merle ei välista, et ta ka ise veel kord sünnitab. «Lapsed on ikka ainult palju rõõmu toonud,» kinnitab ta. Kaire-Külli Kuldbek