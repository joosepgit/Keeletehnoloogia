www.advent.ee	 Kas oled kuulanud, millest räägivad poplaulu sõnad? Üldiselt armastusest – lubadus, et jään alatiseks su kõrvale, küsimus, miks petsid sa, anna veel üks võimalus jne. Sellest unistabki INIMENE. Meil on see privileeg, et tunneme Jumalat. Temas on see unistuste armastus, mis maailmainimesel jääb tundmata, kui ta ei jõua Jumala juurde. Ükski inimene ei suuda pakkuda nii isetut, nii puhast, nii pikameelset ja andestavat armastust kui meie Taevane Isa. Julgen arvata, et iga inimene on vähemalt kord oma elus nii haiget saanud (armastuse kontekstis), et pisarad on silmis. Nii valus ja nii paha on see tunne. Aga suhtes Jumalaga ei juhtu seda KUNAGI. Inimesed ei näe maailma sellisena, nagu see on. Nad tajuvad maailma läbi enda. Ilmselt ka seepärast on jumalakaugel inimesel raske uskuda, et on olemas midagi nii puhast ja siirast nagu Jumala armastus. Praktilise kristlusega (lastes ülevalt tuleva armastuse endast läbi voolata) saamegi inimestele näidata, et on midagi ülevamat olemas. Sest Jumala riik ei ole ju sõnades, vaid väes” (1Kr 4:20). Teod loevad, mitte sõnad. Olgem siis avatud Jumala armastusele – oleme ise rõõmsad ja ehk jõuavad ka teised Jumalani! Armasta nii, nagu poleks sa kunagi haiget saanud!