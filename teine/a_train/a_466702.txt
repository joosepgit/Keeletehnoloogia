www.naisteleht.ee	 Kuivatatud banaanilõigud Kuivatatud banaanilõigud sisaldavad palju kaaliumit ja taastavad imehästi energiavarusid. Seda suhteliselt kalorivaest snäkki võib võrrelda marmelaadiga, mis sisaldab 100 g kohta samuti umbes 280 kcal, kuid energiapommi sinust ikkagi ei tee. Metsapähklid Metsapähklid on valgu- ja kiudaineterikkad ning sisaldavad tiamiini, mis on tuntud kui optimismivitamiin. Samas on nad kaloririkkad: näiteks 100 grammi pähkleid annab 679 kcal. Sama energiakoguse saab kätte kümnest Raffaello kommist, kuid väidetavalt on pähklid head ka mälu tugevdamiseks. Mandlid Mandlid sisaldavad palju magneesiumit, kaltsiumit ja immuunsüsteemi tugevdavat E-vitamiini. Et saada sama suur hulk kaloreid kui 100 grammist mandlitest ehk 640 kcal, võid süüa kolmveerand pakki arahhist kakaos. Ent siis jääd kaltsiumist ja E-vitamiinist ilma. Kuivatatud datlid Dattel ei koorma magu ega soolestikku ja sisaldab palju B- ja D-vitamiine. Parem söö sada grammi datleid, selle asemel et piirduda üheteistkümne Tiina kompvekiga. Mõlemad annavad energiat pisut üle 300 kcal. Ära liialda! Toitvate ja maitsvate kuivatatud viljade krõbistamisega ei tohi väga hoogu minna, sest nad imavad endasse vett ja paisuvad. Kui neid ülearu süüa, teevad nad kõhule liiga: suruvad seedekulga seintele ning võivad kõhu punni ajada ja valutama panna.