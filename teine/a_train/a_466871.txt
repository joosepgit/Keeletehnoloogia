www.naisteleht.ee	 Kuidas valmistada mõnus õhuke pitsapõhi? Kõigepealt lahusta 20 grammi pärmi umbes ühes detsiliitris leiges vees. Lisa sellele kuni pool teelusikatäit soola ja poolteist supilusikatäit õli. Järgmiseks hakka tasahilju jahu sekka panema: vähehaaval lisades ja segades pane taignasse umbes kolm detsiliitrit head nisujahu. Sõtku segu pehmeks tihedaks massiks ja jäta veidikeseks seisma. Kui see on umbes pool tundi «laagerdunud», rulli tainas suureks kettaks ja tõsta küpsetuspaberiga kaetud plaadile. Pane pitsale enda fantaasia ja isu järgi valitud ained ning küpseta 250 kraadi juures olenevalt kattest 20–30 minutit. Retseptid Kodune pitsa 400 grammi Vilma pitsapõhjapulbrit 2,5 dl vett 500 grammi hakkliha 2 pisemat sibulat 4 suuremat hapukurki 4 tomatit pakk tomatipastat veidi ketšupit ja majoneesi pitsamaitseainet 300 grammi juustu küpsetuspaberit Valmistamine: Sega pitsapõhjapulber ja vesi ühtlaseks tainaks. Samal ajal prae pannil kergelt läbi hakkliha. Kata plaat küpsetuspaberiga, kalla tainas plaadile ja aja see ühtlaselt laiali. Sellele kalla pannilt praetud hakkliha (nõruta enne rasvast, kui tahad olla tervislik). Haki hapukurgid, tomatid ja sibulad pisikesteks tükkideks ning aja ka need ühtlaselt tainal laiali. Lisa kihiti üksteise peale ketšup, tomatipasta ja majonees. Riputa peale pitsamaitseainet ja juustu. Küpseta 250kraadises kuumuses kuni pool tundi. Pisipitsad 400 grammi Vilma pitsapõhjapulbrit 2,5 dl vett 10 tomatit 200 grammi sinki 400 g mozzarella’t 100 grammi Parmesani juustu, pitsamaitseainet küpsetuspaberit Valmistamine: Sega pitsapõhjapulber ja vesi ühtlaseks tainaks. Segu peaks jääma nii tihke, et saaksid sellest hästi üksikuid «koogikesi» vormida. Aja iga taignaosa küpsetuspaberiga kaetud plaadil laiali, ent jäta nende servad natuke paksemad, et tekiks lootsikud. Lõika tomatid ja mozzarella viiludeks, tükelda sink ja riivi Parmesan. Kata pitsalootsikud täidise osade ehk singi, mozzarella ja tomatitükikestega, raputa peale veidi pitsamaitseainet ning Parmesani juustu. Küpseta 250 kraadi juures kuni pool tundi. NB! Singi ja mozzarella võid asendada ka mõne teise koostisosaga, nagu näiteks krevettide, tuunikala, vorsti, pepperoni, aedviljade, oliivide või kõige muuga, mille järele isu tuleb! Aedviljapitsa 1 pakk ehk 400 grammi Vilma pitsapõhjapulbrit 2,5 dl vett pakk külmutatud köögivilju tomatipastat 200 grammi Parmesani juustu küüslaugupipart kuivatatud basiilikut küpsetuspaberit Valmistamine: Sega pitsapõhjapulber ja vesi ühtlaseks tainaks. Lase pliidil veel veidi vett keema ja kalla sinna köögiviljasegu, lase õrnalt keeda, kuni need on veidi krõmpsuvad. Nõruta. Kalla tainas küpsetuspaberiga kaetud plaadile, määri see üle tomatipastaga ja kalla sinna ühtlaselt ka köögiviljad. Raputa peale maitseained ja Parmesani juust. Küpseta 250 kraadi juures kuni pool tundi.