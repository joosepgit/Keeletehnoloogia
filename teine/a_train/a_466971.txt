www.naisteleht.ee	 Restoranid liialdavad Youngi ja teda toetavate toitumisteadlaste meelest on eriti kerge üle süüa restoranis, sest sageli tuuakse seal lauda kaks või isegi kolm korda suurem portsjon, kui inimesele kasulik. Põhjus on lihtne: kui magustoiduks toodaks üks pisike pannkook, imestaks enamik, et kuhu ülejäänud toit jäi – nii harjunud oleme liigsöömisega. Seepärast tulebki tunnustada Victoria Beckhami toitumispõhimõtet: söö enam-vähem kõike, aga vähemalt restoranis jäta veerand portsjonit taldrikule. Ühest einest kõik vajalik Young toob näite. Tervislikkuse põhimõttest lähtuvalt tohiks päevas süüa umbes kuus portsu teraviljatooteid. Kui sööd kaks pannkooki, saad veel neli korda sel päeval teraviljatooteid süüa. Kui aga sööd neli pannkooki (tüüpiline restoraniports), tohid õhtusöögi juurde võtta vaid kaks teraviljaportsu. «Üks söögikord võib muidugi katta kogu su päevase süsivesikute, valkude ja rasvade vajaduse, aga see tähendab, et sa ei saa süüa korrapäraselt ja tervislikult,» nendib Young. Oma raamatus, mis on saanud hitiks just seetõttu, et käsib loobuda piinavatest dieetidest, õpetab Young, millal panna kahvel taldriku kõrvale ja lõpetada õgimine. Mida kui palju? Riisiroog: Tervisele on kasulik süüa ühel toidukorral vaid pool portsjonit. Siis saab päeva jooksul ette tõsta veel viis portsjonit teraviljatooteid. Ahjukartulid: Kuldpruunid ahjukartulid on isuäratavad, ent tervislikult toitud, kui jätad neist pooled taldrikule. Pannkoogid: Kui sööd suurest pannkoogihunnikust vaid veerandi, teed tervisele teene, jäädes ilma suurest hulgast rasvast. Suur võileib: Lõigates suure kihilise singivõileiva pooleks, võid sel päeval süüa veel neli liha- ja viis teraviljaportsu. Küpsised: Küpsistes on hiiglapalju kaloreid. Kui sööd ühe pisikese küpsise või suurest küpsisest veerandi, võid endale lubada veel vaid paar kalorivaesemat lisasnäkki. Hamburger: Kuigi burgerit on raske poole pealt lõpetada, tasub seda teha – siis saad sel päeval süüa veel kolm liha- ja neli teraviljaportsjonit. Kui palju tohib süüa? Lisa Young näitab, palju ja mida tohib päeva jooksul süüa naine, kes peaks tarbima ööpäevas keskmiselt 1800 kcal.