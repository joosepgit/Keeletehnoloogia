www.advent.ee	 Ühes linnas ehitasid kristlased adventistid kirikut. Piiblitööline, noor mees, jätnud kõik oma tegemised, töötas ehitusel usinasti terve suve. Märkamatult oli saabunud sügis, mees oli olnud niivõrd hõivatud ehitusega, et kirikut sügisel avada, et ei märganudki: tema tööstaai katkemise päevani oli jäänud kolm nädalat. Kuid pere, kus kasvas väike laps ja oodati teise lapse sündi, vajas materiaalset tuge. Noor mees tõi oma mure Jumala ette ja hakkas palavikuliselt tööd otsima. Ta pani töökoha osas Jumala ette kolm märki: esiteks et hingamispäev oleks vaba, et võiks teenida kogudust. Teiseks, et töökollektiivis oleks hea atmosfäär ja juhtkond suhtuks temasse hästi ja kolmas märk: et Jumal annaks sellise töö, kus palk ei oleks vähem kui 180 rubla. Külastades erinevaid ettevõtteid, pidi ta ikka mingi märgi taha tõmbama miinuse – kõik märgid ei täitunud korraga üheski kohas. Ühes oli hingamispäev tööpäev, teises kohas madal palk, kolmandas kohas üleolev ülemus. Lõpuks, kui töökuulutuste ring oli edutult täis saanud, haaras meest meeleheide, sest tunneli lõpus valgust ei olnud. Viimase kuulutuse peale oli ta käinud ühes firmas, olles isegi juba nõus töötama väiksema palga eest. Jõudes ülemuse kabinetti, kuulis ta, et koht on juba täidetud ja inimene tööle võetud. Mehe peast käis läbi mõte: jõudsin liiga hilja! Kuid Jumala jaoks ei ole kunagi hilja, Tema teab aegu ja kõik on Tema meelevalla all. Palvetades sammus mees kodu poole. Umbes poole kilomeetri pärast kuulis ta sisehäält, mis ütles: Peatu! Keera ümber ja mine tagasi, tänavat mööda alla.” See hääl oli nii eriline ja tungiv ning mees mõtles, et nagunii ei ole tal midagi kaotada ja nii tegi ta hääle järgi. Tänavat mööda alla kõndides ta tundis, nagu oleks kellegi käsi tema pead paremale pööranud ja tema silmad suunati sildile, kus oli kirjas: Piimakombinaat, Narva tsehh. Seesama hääl ütles: Astu sisse!” Mees toimiski nii. Selsamal hommikul, natuke enne lõunat, oli juhtkond võtnud vastu otsuse võtta tööle ehitaja. Selsamal hommikul sai noor mees töökoha, kus hingamispäevad olid alati vabad, töökollektiivis sõbralikud inimesed, kellele sai ka Jumalast tunnistada, ja palk 40 rubla rohkem kui noor mees Jumala ees märgiks pannud oli. Niisiis, armas sõber, tehes täna head, ära noruta! Ole kannatlik ja oota Jumala juhtimist oma elus! Tema teab kindlasti, millal on sinu elus mingi asja jaoks õige aeg!