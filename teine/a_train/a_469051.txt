www.bioneer.ee	 2012. aasta alguses ametisse asuv uus peadirektor lubab tegeleda eelkõige nälja kaotamisega maailmas. Samuti on tema prioriteetideks puhta vee ja kalavarude tagamine, kliimamuutuse ja põllumajanduse seostega tegelemine ning rahvusvaheliste organisatsioonide koostöö tõhustamine. Selle aasta lõpuni on FAO peadirektoriks Senegalist pärit Jacques Diouf, kelle ametiaeg kestis kokku kaheksateist aastat. Kolmapäeval avab Eesti põllumajandusminister Helir-Valdor Seeder koos Dioufiga Roomas FAO peakontoris Eesti Skype’i kontaktikeskuse. Eesti esindaja FAO juures Ruve Šanki sõnul on keskuse üheks eesmärgiks tuua Eesti lähemale neile FAO liikmetele, kes pole seni meie riigist väga teadlikud olnud.