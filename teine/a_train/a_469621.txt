www.advent.ee	 Eile jäi pooleli jutustus, kus lehehunnikud vedelesid ümber kiriku ja ma polnud nõus, et ehitama tulnud pastorid hakkavad puulehti autole loopima. Ma tahtsin toetuda Jumala tõotusele ning rääkisin oma mure Jumalale ära. Järgmisel hetkel nägin prügiautot tagurdamas lehehunniku juurde. Mind valdas suur tänutunne: Jumal oli hakanud palvele vastama enne, kui ma selle esitasin. Kuna me olime üleval tellingute peal, siis me ei näinud kiriku ümber kasvavatest suurtest puudest läbi, millal prügiauto parki koristama tuli, kuid kindlasti pidi ta tulema enne, kui ma selle pärast palvetasin. Seetõttu oli see juhtum mulle väga eriline, sest see oli minu jaoks ka ühe teise palve vastus. Nimelt ma olin äsja lugenud läbi raamatu Tuli mäel”. Selles raamatus jäi üks poiss haigeks. Kohalik amaan tahtis temast kasvatada omale järglast, kuid seal piirkonnas töötav arst-misjonär mõjutas teda Kristuse poole liikuma. amaan tegi, mis suutis, et poissi tervendada, kuid poisi haigus läks hullemaks. Siis palus poiss Jumalat, et Ta saadaks misjonäri teda aitama. Vaevalt oli poiss palve lõpetanud, kui misjonär astus uksest sisse. Poiss mõistis kohe, et Jumal oli hakanud tema palvele vastama ammu enne, kui ta oma palve esitas, sest misjonäril võttis mäelt alla külasse tulek ikka päris tükk aega. Pärast selle loo lugemist palusin, et Jumal näitaks mulle, et Ta on minule sama lähedal kui sellele poisile seal raamatus. Nüüd, seistes kiriku seina ääres oleval tellingul, tundsin Jumala erilist ligiolekut. Ta vastas mulle sama koheselt nagu poisile raamatus. Prügiautot nähes tuli vend Ain uuesti minu juurde ja küsis, kas ma teadsin, et auto on tulemas, et loobusin tema plaanist puulehtede veoks auto tellida. Mina sain selle kogemuse läbi kinnitatud, et Jumala Sõna võib alati usaldada. Aga otsige esmalt Jumala riiki ja Tema õigust, siis seda kõike antakse teile pealegi!” toimis jälle. Kuigi ka kiriku ümbruse koristamist võib ja tulebki pidada jumalariigi tööks, oli tookord ehitus olulisem, vähemalt minu jaoks. Usalda sinagi Jumala Sõna, sest Sõna on Jumal”.