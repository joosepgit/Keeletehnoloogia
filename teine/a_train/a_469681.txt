www.naisteleht.ee	 TEEMAD Kriitika või ülekohtune solvang? 14. September 2007 - 1:26 | naisteleht Kui sinu lähedane sulle õigustatud kriitikat jagab, ei maksa solvuda. Ole parem tark ja õpi sellest!: F: Bulls Ühel rahulikul laupäevaõhtul koputati mu uksele. Lävel seisis pisut rõõmujoogine naisterahvas, kes tutvustas, et tema on Naistelehe tellija – ja mina ju kirjutan seal. Minu kinnitava vastuse peale pahvatas proua, et ma ajavat seal rumalat juttu. Teatanud, et tema hakkab ka kirjutama, kuna tööd pole, ja sellist mulli oskab igaüks ajada, külaline lahkus. Mina, üllatusest keeletu, jäin juurdlema, mida nüüd teha. Konstruktiivne kriitika võib olla väga hea väljakutse ja edasiviiv jõud enesearenguks. Samas võib kriitika osutuda kohatuks või lausa solvavaks. Millest see oleneb? Kes ütleb? Oluline on märgata, kes on kriitika autor. Lähedaste ja meile oluliste inimeste arvamus läheb rohkem hinge. Eeldame, et pere ja teised lähedased on meiega ausamad, ja samas püüavad meie tundeid säästa ebaõiglast kriitikat mitte jagades. Lähedaste suhtes oleme aga ka tundlikumad ja reageerime nende kriitika suhtes valusamini. N-ö suvalise inimese kommentaar läheb enamasti ühest kõrvast sisse ja teisest välja. Enda jaoks on hea määratleda, kas antud inimese arvamus on oluline ja kas tema tagasisides on midagi väärtuslikku. Kuidas ja mida ütleb? Kindlasti talume paremini hinnanguvabu ja toetaval viisil tehtud märkusi, mis ei ründa meie isikut. Samuti on kergem kuulda kriitikat konkreetse käitumise või situatsiooni kohta. Hoopis teine lugu on, kui teiste hambusse jääb meie isik, näiteks kehakaal või muu «iluviga», mille parandamine ei käi üleöö või on lausa meie võimusest väljas. Mittekonstruktiivne ja korduv kriitika mõjub halvasti enesehinnangule ja -tundele. Samas tasub meeles pidada, et oskus on nii kriitika andmine kui ka vastuvõtmine. Tuleb valida, mida me laseme endale hinge ja mida mitte. Kuidas reageerida? Reaktsioon sõltub sellest, kui sügavalt kriitika meid puudutab. Kui tundub, et arvamuse avaldaja on ülekohtune, tasub seda talle öelda. Vastu solvata või teist alavääristada pole mõtet. Kui tunned, et kriitika tabas sind õigesse kohta ja sul on tõepoolest kuskil vajakajäämisi, ära pea paljuks teist sellele tähelepanu juhtimise eest tänada. Vahel võib küll olla sees trots ja teise õpetamine tekitada pahameelt, aga kui abi tuleb õigel ajal ja on kenasti vormistatud, tasub sellest enda jaoks järeldused teha. Mida teha, kui keegi sind kritiseerib? Kommentaarid