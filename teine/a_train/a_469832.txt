www.bioneer.ee	 Elame äraviskamise ühiskonnas. Väidetavalt toodetakse ainuüksi Ühendkuningriikides 8,5 miljardit plekkpurki, neist pooled toidu ja pooled jookide tarbeks – piisavalt, et neid järjestades ulatuda kuu peale ja veel poolele teele tagasi. Igal aastal viskab keskmine kahelapseline Euroopa perekond minema 50kg paberit (6 puud), 60 kg metalli ja 45kg kilet. Viimane number ei pruugi küll suur tunduda, kuid see võrdub 13500 kilekotiga. Rämpsuga tegelemiseks on mitu moodust: Esiteks tasub vähem osta ja vähem ära visata. Oluline on vältida liigselt pakendatud kauba ostmist. Kasutage asju nende eluea lõpuni. Võimalusi on palju: trükkige paberi mõlemale poolele, kasutage riidest poekotte või andke vanad riided taaskasutusse. Sorteerige prügi, sest ligi 80% kodudes tekkivast prügist on ümbertöödeldav. Jagage oma teadmisi prügiteemadel ka oma kaaslastega. WEEE-mees aitas brittidel näha probleemi suurust Et selle jäätmeliigiga seotud probleemidele tähelepanu tõmmata, palus Londoni Kuninglik Kunstiselts Paul Bonominil luua WEEE-mees ( WEEE man ). Tegemist on inimesekujulise skulptuuriga, mis on valmistatud kogu elektrilisest ja elektroonilisest tehnikast, mida inimene eeldatavasti oma eluajal kasutab. WEEE-mees kaalub 3,3 tonni ja ulatub 7 meetri kõrgusele. Skulptuuri kaalu arvutamisel arvestati Ühendkuningriikide 2003.aasta elektrooniliste jäätmete koguhulgaga, rahvaarvuga ja keskmise elueaga. Ühendkuningriikides tekitasid inimesed kuju valmistamise hetkel elektroonikajäätmeid keskmiselt 15,75 kg aastas. Kui aga arvestada elektroonikaseadmete järjest suuremat levikut, siis üsna pea on oodata WEEE-mehe kasvamist topeltsuureks. Huvitav, kui suur oleks eestlaste WEEE-mees? _____________________________________________________________ Kasutatud kirjandus: M. Norton "365 moodust muuta maailma", Tartu Ülikooli Kirjastus, 2008