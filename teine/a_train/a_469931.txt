www.advent.ee	 Kartusest lasta paista tulevast pärandit liiga materiaalsena on paljud vaimulikud seletanud vääriti neid tõdesid, mis lubavad meil näha uues maas oma tõelist kodu. Kristus kinnitas oma jüngritele, et Ta läheb neile Isa juurde eluasemeid valmistama. Need, kes võtavad vastu Jumala Sõna õpetused, ei ole täielikult teadmatuses taevase aluaseme olemusest. “Ja mu rahvas elab rahu eluasemeis, kindlais elamuis ning segamatuis hingamispaigus.” “Ei kuuldu enam vägivallast su maal, rüüstamisest ja hävitusest su rajades; sa nimetad oma müüre “päästeks” ja väravaid “kiituseks”. “Nad ehitavad kodasid ja elavad nendes, istutavad viinamägesid ja söövad nende vilja! Nad ei ehita teistele elamiseks, ei istuta teistele söömiseks,  ja mu valitud kasutavad ise oma käte tööd!” Js 32,18; 60,18; 65,21-22 Seal rõõmustab “kõrb ja liivik, nõmmemaa hõiskab ja õitseb nagu liilia!” “Kibuvitste asemel kasvavad küpressid, nõgeste asemel kasvavad mürdid!” “Siis elab hunt tallega üheskoos ja panter magab kitsekese kõrval;  ning pisuke poiss ajab neid.” Js 11,6