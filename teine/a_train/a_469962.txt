www.advent.ee	 Sest kui surnuist üles tõustakse, ei võeta naisi ega minda mehele, vaid ollakse nagu inglid, kes on taevas. Mk 12,25 Tänapäeval on inimesi, kes usuvad, et ka uuel maal abiellutakse ning sünnitatakse lapsi, kuid need, kes usuvad Pühakirja, ei toeta sellist õpetust. Õpetus, et ka uuel maal sünnivad lapsed, pole osa kindlast prohvetlikust sõnast. Kristuse sõnad on liialt selged, et neid valesti mõista. Need oleksid pidanud igaveseks andma ammendava vastuse kõikidele küsimustele abielu ja sündide kohta uuel maal. Ei need, kes surnuist üles äratatakse ega ka need, kes surma nägemata taevasse võetakse, ei abiellu. Nad on nagu Jumala inglid, kuningliku perekonna liikmed. Ma ütleksin neile, kes Kristuse sõnadele vastu vaidlevad: Sellistes asjades on vaikimine kuld. On ilmne ülbus tungida sellesse, mida Jumal pole meile oma Sõnas avanud. Me ei tohi spekuleerida selles, milline võiks olla meie tulevane elu. Kristus ei varjanud meie eest tõdesid, mis on pääsemiseks vajalikud. Need tõed, mis on avaldatud, on meie ja meie laste jaoks, kuid meil pole lubatud rakendada oma kujutlusvõimet, et mõelda asjadele, mida pole meile avaldatud. Issand on teinud kõik, et me oleksime tulevases elus õnnelikud. Kuid Ta pole andnud ilmutusi kõikide oma plaanide kohta ning me ei tohi ka ise midagi nende kohta ette kujutada. Samuti ei või me mõõta sealseid elutingimusi siinse eluga.  Mulle on ilmutatud, et vaimulikud valed leiavad liialt palju ohvreid.  Kõigile, kes laskuvad neisse ebapühadesse fantaasiatesse, ütleksin ma: Peatuge! Kristuse pärast, jääge seisma seal, kus te praegu olete! Te olete keelatud maal. MM 99-101