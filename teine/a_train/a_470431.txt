www.advent.ee	 Sest nagu Peratsimi mäel tõuseb Jehoova; Ta vihastub nagu Gibeoni orus, et teha oma tööd  hämmastav on Tema töö, ja et toimetada oma tegu  võõristav on Tema tegu! Js 28,21 Eksimatu täpsusega peab Jumal arvet kõikide rahvaste üle. Kuni Tema arm on veel kättesaadav ja kuni Ta kutsub meeleparandusele, on see aruanne veel avatud. Kuid kui jõuab kätte Jumalast määratud aeg, hakkab tööle Tema viha. Raamat on suletud. Jumalik kannatus katkeb. Enam ei palu keegi inimeste eest. Prohvetile näidati seda aega nägemuses. Praeguse ajastu rahvastele on saanud osaks ennenägematu arm.  Kuid uhkus, ülbitsemine, ebajumalakummardamine, Jumala põlgamine ja tänamatus kõnelevad nende kahjuks. Kiiresti ületavad nad Jumala kannatuse piiri. Kriis saabub kiiresti. Kiiresti suurenev ülekohus näitab, et Jeesuse taastulek on peaaegu käes. 5T 208, 209 Meie armulisele Jumalale on karistamine võõras töö. “Nii tõesti kui ma elan, ütleb Issand Jehoova, ei ole mul hea meel õela surmast.” Hs 33,11  Sellegipoolest Ta “ei jäta süüdlast karistamata”. 2Mo 34,6 “Jehoova on pika vihaga ja rammult suur ja Jehoova ei jäta kedagi karistamata!” Na 1,3 Kohutava õigusega kaitseb Ta jalge alla tallatud käsu autoriteeti. Rahva peale, kellega Ta on kaua kannatanud ja keda Ta ei hävita enne, kui see on täitnud oma ülekohtu mõõdu Jumala ees, tühjendab Ta lõpuks armuga segamata vihakarika. GC 627 Pärast seda, kui Jumal on teinud kõik, et inimest päästa, ja kui nad ikka veel oma eluga näitavad, et nad põlgavad pakutavat armu, saab neile osaks surm. Ja see saab olema kohutav surm, sest nad tunnevad sama agooniat, mida tundis Kristus ristil. Siis mõistavad nad, mille nad on kaotanud – igavese elu ja igikestva päranduse. RH Aug. 5, 1884