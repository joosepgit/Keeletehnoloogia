www.advent.ee	 On olemas  moodus psüühika ravimiseks, mis on kõige parem mängumaa kurjadele jõududele. See nii-öelda teadus seisneb selles, et ühe inimese mõistus allutatakse teise inimese kontrolli alla – nõrgema isiksus on täielikult allutatud tugevamale. Nii viib nõrgem inimene ellu tugevama tahtmise. Kuid see nii-öelda teadus põhineb valedel põhimõtetel. Kristuse loomusele on selline asi võõras. Selline teadus ei vii inimesi Tema kui Päästja ja Eluallika juurde. See, kes inimhingi enda poole meelitab, viib nad tõelisest jõuallikast hoopis eemale. MH 242 Tänapäeval, kui skeptitsism ja uskmatus nii sageli meie ette teaduse kujul ilmuvad, peame me igal hetkel valvel olema. Selliste vahendite kaudu petab meie suur vastane tuhandeid ning allutab nad enda tahtele. Edusammud, mida tehakse inimmõistusele toetuvates teadustes, on väga suured. Nii üritab ta nagu madu ringi roomata, et rikkuda Jumala tööd. Sel ajal, kui inimesed usuvad, et ühe inimese mõistus suudab nii imeliselt teist allutada, poeb Saatan, kes kasutab ära iga hetke, nende inimeste hinge ning teeb laastamistööd nii paremal kui vasakul. Inimesed ülistavad neid teadlasi taevani suure ja tänuväärse töö eest, mida nad teevad, kuid kes tegelikult ei tea midagi väest, mida nad kasutavad.  Kallis lugeja, pane tähele nende teaduste mõju inimestele – Kristuse ja Saatana vaheline võitlus pole veel lõppenud. Igapäevase palve hülgamine õpetab inimesi toetuma vaid nende endi jõule ning avab ukse kiusatustele. Paljudel juhtudel allutab teaduslik uurimistöö inimese kujutlusvõime sedavõrd, et inimene hakkab uskuma, nagu oleks tal endal varuks suured jõutagavarad. 2SM 351, 352 Heitke endast eemale kõik, mis on seotud hüpnoosiga - teadusega, mille kaudu töötavad Saatana saadikud. 2SM 351