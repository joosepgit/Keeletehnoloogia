www.bioneer.ee	 Teooriad ja tehnikad tuleb kohandada inimese järgi, mitte vastupidi. Kursusel osalemiseks pole eelnevad teadmised nõustamisest, hüpnoteraapiast või psühholoogiast eeltingimuseks. Sellele kursusele on oodatud kõik, sest me oleme veendunud, et igas inimeses on arengupotentsiaal ja vajadus selle avaldumiseks. Kooli eesmärk on anda oma õpilastele kaasaegne ja professionaalne teoreetilis-praktiline baas, mis tagab transpersonaalse terapeutilise suuna ja hüpnoterapeudi kutse professionaalsuse ja usaldusväärsuse. Ravitakse põhjusi, mitte sümptomeid ja ravitakse inimest, mitte haigust. Kursuse ülesehitus ja metoodika on suunatud sellele, et juba õppimise ajal paraneks nii kursuslaste kui nende lähedaste võime elada täisväärtuslikumat elu – kasvab emotsionaalne heaolu ja kohanemisvõime, väheneb väsimus ja stress, muutub selgemaks elamise eesmärk ja paraneb oskus leida lahendusi elu kriisiperioodidel. Auditoorne õppetöö toimub kord kuus nädalavahetustel kolmepäevaste (R-P) õppemoodulitena Tartus, Raua 22 SACH kooli ruumides. Õppetöö toimub tõlgi vahendusel eesti keeles. Moodulite vahelisel ajal harjutatakse väikestes praktikagruppides Tallinnas ja Tartus. Augustis on vaheaeg. See nimekiri ei ole lõplik, sest soovime pakkuda oma õpilastele parimaid õpetajaid kogu maailmast. Kooli õppemaks on aastas kokku 33 000 krooni (11 koolikuud). Kogu aasta korraga tasudes -10% ehk 29700 krooni. Tasuda on võimalik ka kolmekuuliste maksetena ja kokkuleppel kooliga ühe kuu kaupa ehk vastavalt 9000 krooni ja 3000 krooni. Kõik summad sisaldavad käibemaksu. Eraisikutel on võimalus õppemaksu deklareerida täiendõppekuluna tuludeklaratsioonis. Kui tahad sügavuti tundma õppida iseennast ja laiendada oma seniseid piire, tahad muuta oma elu paremaks ja aidata seda teha ka teistel, tegutsed juba teraapia alal ja soovid täiendada oma terapeutilist tööriistakogu, otsid uut ja põnevat eneseteostust ja karjäärivõimalust, tahad luua paremat tulevikku maailmale, siis võib see arengut ja muutusi kaasa toov kursus olla järgmine samm Sinu teekonnal. Eestis alustas esimene hüpnoteraapia-psühholoogia kursus 2007. aasta jaanuaris, teine õppegrupp soovijate rohkuse tõttu juba sama aasta märtsis ning 2008. aasta veebruaris ka kolmas grupp . Kuidas neil läheb? Hirm on asendunud uudishimuga – huvitav, mis edasi juhtub. Mida elu mulle veel toob? Probleemidest on saanud väljakutsed, sest ma oled leidnud jõu ja tarkuse iseenda seest ja saanud kogemuse, et iseennast võin alati usaldada. Olen leidnud julguse hakata tegema seda, mis hing ihkab ja see toob mulle tõelist rõõmu ja rahuldust. Taipasin ühel hetkel, et võin olla just niisugune nagu ma olen ja siis kadus pidev ärevus ja enesesüüdistamine ja kriitika. Hakkasin elama. Kogesin, et minus ja maailmas ei ole õiget ja valet, vaid kõigel on oma koht ja ülesanne ja ma ei pea inimestega võistlema. Ma elan nüüd sellist elu, millest ma 2 aastat tagasi ei osanud unistadagi. Kõik tuli justkui iseenesest. Enne olin oma „imelike“ mõtete ja püüdlustega üksi – nüüd on meid palju ja meie koosolemised on täis lähedust ja jagamist ja rõõmu.