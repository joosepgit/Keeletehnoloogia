www.bioneer.ee	 Viimasel ajal on Eestis intensiivistunud nn libaarheoloogide tegevus. Tegu on inimestega, kes otsivad metallidetektoreid kasutades muinsusesemeid, aardeid või münte, et need kas Eestis või välismaal maha müüa või siis oma isiklikesse kollektsioonidesse koguda. Samas kuulutab Muinsuskaitseseadus kõik kultuuriväärtusega muinsusesemed riigi varaks (paragrahv 30), keelab nende muinsusobjektidest väljakaevamise (paragrahv 23), ning sätestab, et juhuslikel töödel muinsusesemetele sattumise puhul peab leidja säilitama leiukoha muutumatul kujul, jätma leiud leiukohale ja koheselt teatama juhtunust Muinsuskaitseametile või kohalikule omavalitsusse. See seadusesäte puudutab leide ka nendest muististest, mis ühel või teisel põhjusel veel ei ole kantud kaitsealuste mälestiste riiklikkus registrisse.