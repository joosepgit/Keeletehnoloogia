www.naisteleht.ee	 Philippe Matingnon Hind: 159.00 Kasutuskordi: 22 Märkused: Omapärane, et ka pärast mitut korda kandmist pole sukkpüksid välja veninud, vaid hoiavad endiselt ilusti ümber jala. Ühtlaselt mustad, siledad ja matid. 21. kasutuskorra järel võib täheldada esimesi kulumismärke: on mõned topid ja näha, et varbast võib katki minna. Lõpuks tuligi varbasse auk. Ühe korra hind: 7,2 krooni Sanpellegrino Hind: 69.00 Kasutuskordi: 18 Märkused: Pärast üheksandat kandmiskorda näevad sukkpüksid juba üsna väsinud välja. Niidid on väljas, kuid katki veel pole. Head siidised on küll, aga läigivad liiga palju ja paistavad liialt läbi. Ühe korra hind: 3,8 krooni Elledue Hind: 35.00 Kasutuskordi: 14 Märkused: Pärast kümnendat korda läheb see sukaosa, mis jääb saabaste sisse, topiliseks. On õhukesed, jalg paistab ikka üsna läbi. Superkõrge värvliga. Pole paraku ühtlaselt mustad, heledamad laigud on sees. Ühe korra hind: 2,5 krooni Levante Hind: 119.00 Kasutuskordi: 9 Märkused: Uuest peast näevad muljetavaldavalt head välja – värv on ühtlane ja sukk mõnusalt ümber jala. Kuid juba pärast teist kasutuskorda tulevad kiud nähtavale, st üle reie jooksevad mustad triibud. Katki lähevad varbast. Ühe korra hind: 13,2 krooni Golden Lady Hind: 62.50 Kasutuskordi: 5 Märkused: Lähevad kõige kiiremini topiliseks, seda just sääreosast, mis jääb saapa sisse. Pärast neljandat-viiendat kandmiskorda on ka kand ja reieosa juba topiline ning varba juurest hõre. Ehkki kuskilt katki pole, ei saa neid sukkpükse esteetilistel põhjustel enam seelikuga kanda. Sooja saamiseks võib kanda lisakihina pükste all. Ühe korra hind: 12,5 krooni Kõige kallimad sukkpüksid maksavad 6000 krooni Kvaliteetsed sukkpüksid saab kätte keskmiselt 70 krooniga. Maailmakuulus moebränd Chanel võttis aga viis aastat tagasi kätte ja tegi sukkpüksid, mis maksid ligi 6000 krooni. Ime küll, kuid neilegi leidus ostja.