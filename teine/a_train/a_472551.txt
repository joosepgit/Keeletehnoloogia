www.bioneer.ee	 8. detsembril 2009 jõuab kirjastuselt Varrak poodidesse Eesti esimene loodusfotoõpik "Loodusfoto lugu ja lumm", mille autoriteks on loodusfotograaf Arne Ader ning bioloog ja rahvusvaheliselt tunnustatud loodusfotograaf Urmas Tartes. Õpik on rohkelt illustreeritud ning mõeldud käsiraamatuna nii kõikidele loodusfotograafia huvilistele kui ka neile, kes looduse pildistamiseni pole veel jõudnud. Autorite sõnul käsitleb raamat loodusfotograafia klassikalisi teemasid uues võtmes, keskendudes küsimustele, kuidas püüda pildile korraga nii köitvat lugu kui lummavat ilu. Olenemata sellest, kas fotohuviline keskendub lähi-, kaug- või tavapildistamisele, ärgitavad autorid püüdma pildi sisse põnevat sõnumit ning tabama hetki, kus sõnad on üleliigsed. Koolitusel osalejad saavad loengus omandatud teadmisi proovile panna Võrumaa talvist loodust pildistades ning ühiselt pilte analüüsides. Kursuse lõpul valitakse parim foto, mille jäädvustaja saab preemiaks koolituse toetaja AS Overall Eesti poolt välja pandud 500kroonise kinkekaardi. Esimesed kümme osalejat, kes registreeruvad mõlemale meistriklassile, saavad koolituse korraldaja poolt õpiku "Loodusfoto lugu ja lumm" kingituseks. Loodusfotoõpiku "Loodusfoto lugu ja lumm" esitlused toimuvad 10. detsembril kl 17:00 Tartus Lõunakeskuse Apollo raamatukaupluses ja 11.detsembril kl 15:00 Tallinnas Solarise Apollo raamatukaupluses.