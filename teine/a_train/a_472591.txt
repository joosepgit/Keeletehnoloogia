www.bioneer.ee	 Rahvusvahelisel AIDSi ohvrite mälestuspäeval, 17. mail korraldab Eesti HIV-positiivsete võrgustik koos partneritega Tallinnas, Tartus ja Narvas traditsioonilise AIDSi ohvritele pühendatud ürituse “ARMASTA-ELA-USU”. “Kodanikuühiskonnal on suur roll HIV ja AIDSi vastu võitlemisel, kuid lootusest üksi ei piisa. Vajame ühist tegutsemist,“ ütles Eesti HIV positiivsete võrgustiku esimees Igor Sovbolev hetkeolukorda kommenteerides. „Nii ühiskond kui valitsus peavad tegutsema koostöös. Ainult üheskoos oleme lahendus!“ lisas Sovbolev. Kas teadsite? Tervisekaitseinspektsiooni andmetel oli aprilli seisuga kokku Eestis HI-viiruse diagnoosi saanuid juba 7005, AIDS on leitud sealhulgas 259 inimesel. HI-viiruse vastast vaktsiini veel leiutatud ei ole. Allikas: Terve Elu SA Kes mida teeb? · ESPO Ühendus ( http://espo.ee ) on esimene valitsusväline organisatsioon, mis ühendab HIV-positiivseid ja aidsihaigeid inimesi, kes on vabad narkosõltuvusest. · Convictus Eesti ( http://www.convictus.ee/ ) on mittetulundusühing, mille töö põhisuunaks on HIV-positiivsete ja uimastisõltlaste psühhosotsiaalne abistamine ja nõustamine. · Tervise Arengu Instituut ( http://www.tai.ee ) on Sotsiaalministeeriumi hallatav riigi teadus- ja arendusasutus, mille põhieesmärk on Eesti rahvastiku tervise järjepidev areng ning elukvaliteedi püsiv tõus. . Eesti HIV-positiivsete Võrgustik ( http://www.ehpv.ee ) rõhutab Mälestuspäeva tähtsust kohaliku ja riikliku poliitika kujundamisel HIV valdkonnas. Ainult üheskoos oleme lahendus!