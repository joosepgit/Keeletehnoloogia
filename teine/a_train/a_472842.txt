www.naisteleht.ee	 Töö ja vile peavad käima koos.» Väsimust tantsusaatest Luisal ei ole. Kui, siis ainult enne otseülekannet pärast tundidepikkust grimmi ning soengutegemist. Otsesaate ärevuses voolab adrenaliin verre tagasi ja väsimus on kui pühitud. Peast käivad läbi detailid, kava alguses on meeles peaproovis tehtud vead ja tantsupartner Martin Parmase õpetussõnad. Eesmärk on hästi tantsida ja pakkuda rahvale parimat meelelahutust. Vahel keevad tunded üle Kui siis pärast endast-kõik-antud-sooritust Luisat ja Martinit sädeme puudumises süüdistatakse või meedias paari pannakse, lähevad tunded keema küll. Seepärast on Luisa võtnud seisukoha, et võõrastelt telefonidelt tulnud kõnesid ta vastu ei võta ja intervjuudest üldjuhul keeldub. «Olen aastaga muutunud palju iseseisvamaks ja enesekindlamaks. Aga ka meedia suhtes ettevaatlikumaks.» Teisest küljest oskab ta tänu kogetule hinnata nüüd oma lähedasi ja sõpru kordades rohkem kui varem. Paratamatus on siiski see, et tormiliste elumuutuste aegu kaovad nii mõnedki lähemad sõbrad, sest nad ei pea pingetele vastu. Sellest on Luisal äärmiselt kahju. Kuid eluga peab ju edasi minema, lootes, et need tõelised sõbrad jäävad ikka alles.