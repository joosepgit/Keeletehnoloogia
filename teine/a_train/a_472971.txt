www.naisteleht.ee	 Trenn vees ,õpetus kuival maal! Anu Karusaar näitab vees hästi mõjuvaid harjutusi kuival maal, sest fotograafil oleks olnud kaameraga võimatu basseini hüpata. Nii et kui õpetus pildi all ütleb, et seisa jalad koos ja käed välja sirutatult, siis tõesti seisa vees! Ja kui sama harjutus käsib jalgu üles visata, siis ka viska – maal sind vee ülestõukejõud ei aita, aga vees toimib see harjutus suurepäraselt! Vette minnes on oluline end kasta ehk organismi veega harjutada. Nii hoidud krampidest, sest kui nahk ei ole valmis, ei ole seda ka lihased. «Vett on vaja tunnetada ja temaga sõbraks saada,» lausub Karusaar. Esimeseks harjutuseks olgu lihtne lõdva pöiaga kõnd madalas vees. See paneb hüppeliigesed pingutama ja lõdvestama ning aitab veega kohaneda. Tvistimine. Tantsu järgi endale nime saanud liigutus, milles üla- ja alakeha keeratakse erinevatesse suundadesse. Kui hoiad käed harjutusi tehes horisontaalselt, on nende liikumismaa suurem ja liigutus tõhusam. Kõhulihastele! Seisa jalad harkis, käed kõrvale sirutatud. Tõmba jalad kägarasse, suru reied ja põlved kõvasti kokku. Tõmba kätega põlved rinna peale. Kalluta end veidi ettepoole. Tõsta sirutades parem jalg ja parem käsi korraga taha. Korda vasaku käe ja jalaga. Harki-kokku hüppamine. Käärhüpete puhul ära unusta ka käsi. Kui jalad on harkis, on käed horisontaalselt kõrval, ja kui jalad on koos, on käed ees risti. Seisa jalad koos ja käed väljasirutatult. Hüppa mõlema jalaga kõrvale, too need korraks keskele tagasi ja viska jalad teisele poole. Hüple jalalt jalale nagu põlvetõstejooksu tehes. Samal ajal tee kätega poksimisliigutusi: nii ette, kõrvale kui alla. Põlved kõverdatult jalalt jalale kiikumine. Samal ajal liiguta vett lükates sirgeid käsi küljelt küljele. See harjutus mõjub väga hästi käte-, õla- ja rinnalihastele