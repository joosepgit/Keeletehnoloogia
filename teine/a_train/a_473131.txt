www.bioneer.ee	 Hiljuti sõlmitud koostööleppe osana seadsid Maailma Eluslooduse Fond ( World Wildlife Foundation ) ning RSA Kopenhaagenis toimuval tippkohtumisel üles teematelgi, mis tutvustab arktilisi loomi ja seda, kuidas kliimasoojenemine neid mõjutab. Koostööleppe raames toimuvad erinevad teemapäevad (teaduse päev, noorte päev jms), mis juhivad erinevate nurkade alt tähelepanu pakilisele vajadusele uue rahvusvahelise kliimaleppe järgi. Telk avati viiendal detsembril elusuuruses jääkaru jääskulptuuri loomisega. Tippkohtumise edenedes kuju vaikselt sulab, kuni sellest jääb järele vaid pronksist skelett, mis sümboliseerib kliimamuutuste äärmuslikke mõjusid. Neljapäeval lõppeva tippkohtumise lõpuni leiavad 70 meetri pikkuses telgis aset diskussioonid, filmiesitlused ja presentatsioonid ekspertidelt. Samas kogunevad ka ettevõtjad, et arutada kliimamuudatuse vastaseid meetmeid, mida erasektor rakendada saab arktiliste alade kaitsel ning kuidas tagada tugevate lepete saavutamine rahvusvahelistes organites, et nendes oleks kindlustatud ka tähelepanu Arktikale. RSA Kindlustuse Eesti juhi Kaido Kepi sõnul on hiljuti WWF-iga sõlmitud partnerluslepe ning Kopenhaageni üritus olulised, kuna kindlustusettevõtete tegevus on otseses sõltuvuses maailmas toimuvatest kliimamuutusest. „RSA Eesti meeskond on valmis andma oma panuse loodushoiu projektidesse lähipiirkondades, mis otseselt puudutavad ka Eestit,“ Lisas Kaido Kepp.