www.naisteleht.ee	 Kroontšakra: intelligents ja vaimsus. Mõjutab suuraju, paremat silma, on seotud vaimsusega. Valitseb avarat mõtlemist, intelligentsi ja tarkust. Sobivad kivid: sugiliit, ametüst ja fluoriit. Hea mõju suurajule ja epifüüsisele. Juurtšakra märksõnaks on turvalisus. See tšakra juhib selgroogu ja neere. Sobivad kivid: hematiit, heliotroop ja rubiin. Hea mõju jäme- ja pärasoolele. Kuidas kivi valida? Aivar Kisant soovitab kivi valimisel jälgida ennast ja oma tundeid. Igal kivil on oma iseloom, seega ei tohiks valimisel lähtuda ainult raamatutarkusest. Enamgi veel – unustada tuleks kõik, mida oled lugenud või kuulnud. «Kõige õigem on avada oma meel, võtta kivi kätte ja tunnetada tema mõju,» selgitab Kisant. Seejärel aseta kivi kolmanda silma vastu, hoia seal kümme minutit ja jälgi, mis tundeid see tekitab. Granaat Hind: 65.00 Aitab kiirustavatel inimestel elada praeguses hetkes, keskenduda järgmisele sammule ja saavutada eesmärke. Sobib hästi mõtluskiviks, mis aitab üle saada raskemeelsusest ja depressioonist. Kivi energia aktiveerib inimese jõuvarud. Ahhaat Hind: 44.00 Elavdab keha talitlusi, annab julgust ja tugevdab südant. Tasakaalustab emotsioone ja annab füüsilise kindlustunde. Mõjub hästi ka pea- ja seljavalude, nahaärrituste ning tursete puhul. Ergutab seedimist. Kuna ahhaat kaitseb tärkavat elu, sobib ta väga hästi rasedaile. Silmade väsimuse või ülepinge korral aseta ahhaatseib iga päev umbes 20 minutiks kummalegi silmalaule. Unakiit Hind: 44.00 Hea toime südamele, seedetraktile ja koordinatsioonile. Reguleerib energia voolu kehas ja mõjub hästi närvisüsteemile ning vereringele. Leevendab armuelumuresid, vähendab armukadedust, alaväärsustunnet ja enesehaletsust. Hematiit Hind: 44.00 Aktiveerib vere- ja rakuloomet, kiirendab haigusaegset või -järgset taastumist. Leevendab veenilaiendeid ja verevalumeid. Toob hea une ja aitab hästi välja puhata. Suurendab keskendumisvõimet ja isiklikku külgetõmmet, aitab eristada olulist ebaolulisest, muudab inimese tahtejõulisemaks, vapramaks ja teovõimelisemaks. Aventuriin Hind: 44.00 Hoolitseb keha heaolu eest. Tugevdab kujutlusvõimet ja positiivset eluhoiakut. Stressi ja kaose aegadel on kasulik teda kaasas kanda. Annab sisemist rahu ja tasakaalukust, humoorikust, rõõmsat meelt ja elu kujundamiseks vajalikku kannatlikkust. Teravdab kõiki tundeid, muutes neid kirkamateks. Ametüst Hind: 35.00 Mõjub eriti hästi nii peavalu ja migreeni kui närvidest tingitud valude ja pingete, peapöörituse, nägemis- ja tasakaaluhäirete korral. Tugevdab organismi üldist seisukorda, kaitseb ja ergastab näärmete ning hormoonide talitlust, parandab ainevahetust. Aitab madala vererõhu, kehvveresuse ja teiste verehaiguste korral. Toob rahu ja tasakaalu, sobib meditatsiooniks ja keskendumiseks. Jaad Hind: 44.00 Jaadi rahustavad võnked mõjuvad tasakaalustavalt kogu inimese organismile. Kosutab neere, südant, vereringet ja närvisüsteemi. Mõjub soodsalt rasestumisele, kui see on psüühika tõttu pärsitud. Kosutab kogu organismi immuunsüsteemi, ergutab ainevahetust ja tõhustab soolte talitlust. Parandab meeleolu ja väljendusvõimet, andes kasutajale tagasi tema isikupära ja võime armastada. Oonüks Hind: 44.00 Soodustab vereringet ja parandab kuulmist. Tugevdab jalgu, küüsi, nahka ja juukseid, aitab juuste väljalangemise puhul. Vähendab apaatiat ja ülitundlikkust ilmamuutuste suhtes. Energiat koondav kivi aitab haigustest üle saada, kõrvaldab melanhoolia ja annab jõudu. Ägeda kõrvavalu leevendamiseks võib lihvitud oonüksi haige kõrva peale asetada. Inglikivi ehk tsölestiin Hind: 85.00 Inspireerib fantaasiat ja avab värava sisemiste nägemuste maailma. Suunab asju nägema laiema nurga alt ning tundma kaasa eluraskustes vaevlejaile. Seda kivi tasub hoida käes ka vaikusehetkedel, sest aitab tühjendada meelt uitmõtetest. Leevendab stressi ja peavalu, inglikivil arvatakse olevat hea mõju lennuhirmu ja kõrgusekartuse põdejatele. Rutiilkvarts Hind: 55.00 Rutiilkvartsi kutsutakse ka Veenuse juusteks või Amori noolteks, sest kingitusena pidavat see kivi äratama vastuarmastuse. Laubale asetatuna leevendab peavalu, päikesepõimikul kaotab rahutuse ja hirmu oma keha pärast. Virgutab mõtlemist pärast väsitavat päeva. Tugevdab vaimu ja aitab saada selgust oma olukorrast. Annab jõudu liikuda eesmärgi poole, tugevdab isiksuse sära ja juhiomadusi. Muudab inimsuhted stabiilsemaks.