www.bioneer.ee	 Eelmisel nädalal teatas osaühing Maavägi, et toob müügile esimese spetsiaalse puu- ja köögiviljade pesuvahendi Veggie Wash. Milleks ikkagi sellist pesuvahendit vaja on? Seda saab lugeda sel korral. Maavägi tegevjuht Jan-Kristjan Michelson rääkis, et soovis ka ise veenduda pesuvahendi vajalikkuses, enne kui hakkas mõtlema selle müügi peale: “Esmalt tekkis mul endal küsimus, kuidas välismaiseid puu- ja köögivilju nii puhtaks saada, et näiteks Poola õuna või Hispaania pirni võiks ohutult ka koorega süüa. Hakkasin otsima lahendust ja sain aru, et sama küsimus on vaevanud ka teisi. Seejärel leidsin looduslike komponentidega Veggie Washi näol toote, mis lubas minu mure lahendada. Pärast proovimist ja veendumist tekkis mõte muuta spetsiaalne pesuvahend kättesaadavaks ka teistele tarbijatele.” Näitlikud katsed Michelsoni sõnutsi näitavad tehtud katsed, et põllumajanduslike kemikaalide jääkide, bakterite ja mustuse eemaldamiseks ei piisa tõesti vaid veega loputamisest. “Tervisekahjustuse risk jääb alles, kui süüa veega pestud puu- või köögivilju, mille koorele või koorelt viljalihale on sattunud saagi kasvatamise, koristuse, transpordi või müügi käigus erinevaid jääkaineid ning mustust,” selgitas ta. Mikroskoobiga tehtud fotodel on näha vahakiht, mis kantakse puu- ja köögiviljadele nende hea väljanägemise pikemaks säilitamiseks. Puu- ja köögivilju kattev ning vett tõrjuv vahakiht on tugev, hoides enda küljes ka teisi võimalikke jääkaineid, baktereid ja mustust. Järgneval neljal mikrofotol on võrreldud õuna pealispinda, kui õun on pesemata, pestud veega ja pestud Veggie Washiga ning kuivatatud paberi ja köögirätikuga. 1. Pesemata õun Fotol on näha õuna pealispinda kattev vahakiht. 2. Õun pärast pesemist veega Vaha tekstuur õuna pealispinnal on muutunud, kuid õuna kätevahel hõõrumine jooksva sooja vee all vahakihti ei eemalda. 3. Õun pärast pesemist Veggie Washiga ning kuivatamist kätepaberiga Veggie Wash on õuna pealispinnalt efektiivselt lahustanud vaha ning see on veega maha loputatud. Jääkainete eemaldamisel saab kõige parema tulemuse, kui pärast puu- või köögiviljade pesemist Veggie Washiga ja vees loputamise järel kuivatatakse viljad riidest köögirätikuga. Kuidas pesuvahendit kasutada? Veggie Washi saab kasutada kahel viisil: seda viljadele pihustades või vilju selle vesilahuses leotades – kasutusviis sõltub viljadest. Mõlemal moel lahustab puhastusvahend nii puu- kui köögiviljadelt jääkained, misjärel tuleks viljad ka veega korralikult üle loputada. Tugevama pealispinnaga viljad tuleks puhastada, pihustades pesuvahendit neile otse peale ja hõõrudes seejärel vilja käte vahel 20–30 sekundit. Pärast seda peab kõik viljad uuesti ka veega üle loputama. Õrnemad viljad tuleks leotades puhastada ja valmistada selleks Veggie Washi vesilahus. Sobiva lahuse saab, kui lisada 1 spl ehk 15 ml Veggie Washi ühe liitri vee kohta. Viljad asetatakse lahusesse ja leotatakse 20-30 sekundit, liigutades neid käega. Enne söömist või toidutegemist peab viljad puhta veega veel hoolikalt üle loputama. Vesilahuses leotamiseks sobivad hästi näiteks viinamarjad, maasikad, brokkoli, lehtsalat, lillkapsas, till jne. Sellisel moel kasutades piisab pesuvahendist vähemalt 30 pesukorraks. Soovides olla kindel viljade turvalises tarbimises, võiks alati enne koorimist pesta spetsiaalse pesuvahendiga ka enamjaolt kooritavad põllumajandussaadused nagu banaanid, apelsinid, sidrunid, kurgid, arbuusid, melonid jne. Pesuvahendiga pestud viljad taanduvad oma loomulikku olekusse ja vananevad kiiremini kui vahatatud kujul. Seetõttu on soovitav puhastusvahendit kasutada vahetult enne puu- ja köögiviljade söömist või samal päeval, mil on plaanis viljadest toitu valmistada. Tavalised pesuvahendid toidu pesemiseks ei sobi Oluline on veel märkida, et tavapärased ja tuttavad pesuained nagu seep, valgendajad jms ei ole mõeldud kasutamiseks toidu pesemisel ja ei sobi seetõttu ka puu- ja köögiviljade pesemiseks. Seepide koostisosade jääkained mitte ainult ei mõjuta toidu maitset, vaid nende väikesedki kogused võivad põhjustada terviserikkeid nagu oksendamine ja kõhulahtisus. Looduslike komponentidega spetsiaalse pesuvahendi Veggie Wash kasutamine on aga täiesti ohutu. Pesuvahendi põhikomponentideks on tsitruselised, mais ja kookos. Pärast vahendi kasutamist jääb viljadele puhas ja loomulik maitse. Veggie Wash säilib pikalt, kuna puhastusvahend sisaldab greipfruudiseemne ekstrakti, mis on looduslik säilitusaine. Veggie Wash toimib täisefektiivsusel umbes kaks aastat alates toote ostmisest. Veggie Wash on saadaval üle Eesti, orienteeruv müügihind poes on 100 krooni. Täpsem info toote omaduste ja kasutamise kohta aadressil www.maavagi.ee .