www.advent.ee	 Päästeplaan põhines ohvril. Jeesus jättis taevased õued ning sai vaeseks, et meie Tema vaesuse läbi rikkaks saaksime. Kõik, kes võtavad vastu Tema pääste, Kristuse jumaliku ohvri, järgivad tõelist Eeskuju. Kristus on nurgakivi, millele me peame oma koja ehitama. Meil peab olema ennastsalgav meelsus, sest ka Kristuse maine elu oli isetu, täis alandust ja eneseohverdust. Kas tohib inimene, kelle pärast Jeesus siia maailma tuli, keelduda järgimast oma Issandat?  Kas on ori suurem oma Isandast? “Siis Jeesus ütles oma jüngritele: "Kui keegi tahab minu järele tulla, siis ta salaku end ning võtku oma rist enese peale ja järgigu mind.”” Mt16,24 Mina juhin teid enesesalgamise teel. Ma ei nõua teilt midagi muud, mu jüngrid, kui vaid järgida seda, mida mina, teie Issand, teile oma eeskujuga näitan. 79 Rist ja enesesalgamine on omased igale Kristuse järgijale. Rist tähistab seda, mis ei kuulu inimese loomulike soovide ja tahtmiste juurde.80 Jeesus on meie eeskuju. Kui Ta oleks loobunud alandusest ja kannatustest ning teinud üleskutse: “Kui keegi tahab mind järgida, siis olgu tal hea meel iseendast ja ta lõbutsegu maailmas, siis võtan ma ta oma jüngriks.” – sel juhul oleks Teda uskunud ja järginud suured rahvahulgad. Kuid Jeesus tuli siia alandliku ristilööduna. Kui me tahame kord koos Temaga taevas olla, peame Tema sarnased olema juba maa peal.81 Järgigem Päästjat Tema lihtsuses ja enesesalgamises. Tõstkem Kolgata Mees au sisse, järgides Tema sõnu ja eluviise.82 Kõigile, kes Teda austavad ning oma Issanda pärast kannatavad, on rist tulevase igavese elu tagatis.83