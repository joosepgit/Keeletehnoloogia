www.naisteleht.ee	 Et käed oleksid sama pehmed kui näonahk, peaks suvel hooldama neid spetsiaalsete UV-kaitsega kreemidega.: Foto: Bulls Suvel on käte parim sõber UV-filtriga kätekreem. Aiatöödest parkunud käed saab puhtaks kooriva kreemiga. Viimsi SPA Beauty konsultant Piret Vare rõhutab, et päikesekaitsega kätekreem on suvel täiesti asendamatu. Liigne päike vanandab nahka enneaegselt, aga käed on niigi naise vanuse kõige jultunumad reetjad. Vare räägib, et korralikult kaitsekreemi kasutades ei tule kätele ka pigmendilaike, ja lisab, et märksa lihtsam on pigmendilaike ära hoida kui juba tekkinuist lahti saada. «Pealegi on mõtet pigmendilaikudega võitlema hakata alles sügisel,» tõdeb ta. Päikeserikkal hooajal ei anna laike pleegitavad kreemid erilisi tulemusi. Palava ilmaga kipuvad peopesad ebameeldivalt higistama. Sestap võiks suvel alati kaasas kanda niisutatud salvrätikuid, millega tolmu ja higi kätelt pühkida. Eriti jahutava mõjuga on mentooliga salvrätikud. Aiatööde tegemiseks soovitab Vare käed kaitsta kinnastega. Rohust, mullast või töödest parkunud käed saab puhtaks neid pikalt leotades või kooriva kreemi abil. «Võib kasutada ka kehakoorijat, aga parem on ikka spetsiaalne kätekoorija,» ütleb ta. Kätekoorimisprotseduuri soovitab Vare teha iga nädal ja küüneõli kasutada iga päev. Päevitunud kätel säravad suvel eriti efektselt erksatesse roosadesse toonidesse värvitud küüned. Silja-Madli kontrollib, kas kodune veekeetja on katlakivist ummistunud ja vajaks puhastamist.: Foto: Denis Georgievskij Kuigi erkpunane veekeetja passiks koju kööginurka hästi, ei maksa värvi õnge minna – veekeetja puhul on olulisemad võimsus ja vastupidavus katlakivile. Kaupluse Entre juhataja Sulo Saar teab oma töökogemusest, et veekeetja valimisel on kõige tähtsam, kus seda kasutama hakatakse: kas maakodus või euroremonditud linnakorteris. Suvilasse tasuks viia väiksema võimsusega mudel. Nimelt on paljud, kes maal elavale emale-isale või suvilasse veekeetja ostnud, õnnetult poodi tagasi pöördunud – sai valitud liiga võimas mudel, mis sisse lülitades elektrikorgid kohe välja lõi!