www.bioneer.ee	 "See uuring näitab, et me ei saa enam vältida kliima olulist soojenemist käesoleval sajandil," ütles NCARi teadlane ja uuringu juht Warren Washington. Warren lisas, et katastroofi on siiski võimalik vältida, kui maailm vähendab kasvuhoonegaaside emissiooni soovitatud 70 protsenti. USA presidendi administratsioon on saatnud maailmale tugeva signaali, et kavatseb võtta juhtiva rolli kliimasoojenemise vastu võitlemises. Obama administratsiooni poolt esitatud heitkogustega kauplemise programmiga vähendaks USA kasvuhoonegaaside heitkoguseid aastaks 2020 20 protsenti võrreldes 2005. aasta tasemega ja 83 protsenti aastaks 2050. Kuid selle programmi üle arutelu alles käib. Ühendkuningriigid on võtnud eesmärgiks vähendada süsinikdioksiidi emissiooni 80 protsenti aastaks 2050. Euroopa Liit nõustus 2008. aasta detsembris vähendama kasvuhoonegaaside emissiooni aastaks 2020 20 protsendi võrra ning tagama, et 20 protsenti energiast peab pärinema taastuvatest energiaallikatest. Euroopa Liit võib aga tõsta kärpeid 30 protsendini, kui Ameerika Ühendriigid, Venemaa ja Hiina sellega kaasa tulevad. Vastavalt NCARi uuringule on globaalne keskmine temperatuur tõusnud võrreldes industriaalühiskonnale eelneva ajastuga ühe Celsiuse kraadi võrra ja peamiselt on see põhjustatud inimeste poolt toodetud kasvuhoonegaasidest. Uuringu väitel võib täiendav soojenemine umbes ühe kraadi võrra olla läveks ohtlikele kliimamuutustele, aga seda aitaks ära hoida emisiooni vähendamine soovitatud 70 protsendi võrra.