www.bioneer.ee	 Ostke kvaliteetseid riideid. Eelistage klassikalist vastupidavat rõivakomplekti kümnele odavale kiirmoe hilbule. Nii on teil endal ka lihtsam, sest prügi tekib vähem ja raha kulub ka vähem. Valige ostes rõivaid nii, et te saaksite neid hiljem kombineerida teiste riietega, mis teil juba olemas on. Viige oma vanad rõivad, mida te enam ei kasuta, taaskasutusse. Kui anonüümne riiete ära andmine teile ei meeldi, siis pidage sõpradega maha üks korralik riidevahetuspidu. Andke omi korralikke rõivaid sõpradele ja saage nende omasid vastu. Ja taaskasutusse (nt Humana poodidesse, Uuskasutuskeskusesse või kirikutesse) viige vaid need rõivad, mis uut omanikku ikkagi ei leidnud. Ostke oma riided kasutatutena. Pidage siiski meeles, et kasutatud rõivaste ostmine on samuti ostmine ja sellega tasub olla mõistlik.