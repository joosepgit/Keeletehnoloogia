www.advent.ee	 Hinnanguliselt 770000 inimest Iraagi Lääne Ninewa provintsis said osa kaheksast tonnist ravimitest, mis saabus riiki läbi Türgi Adventkoguduse arengu ja katastroofiabi organisatsiooni (ADRA). Ravimid jagati kolmele suurele haiglale ja 37 esmaabipunktile Telaferi, Sinjari, AL-Ba'aj ja teistes ümbruskaudstes kohtades. See saadetis on osa suuremast projektist, mille raames jagatakse ADRA kaudu üle 45 tonni ravimeid ja teisi kaupu. "Need ravimid olid väga vajalikud ja saabusid just õigel ajal," kirjutas Dr. Fawzi M. Mohammad, Telaferi haigla juht Türgi ADRA meeskond koordineerib programmi küll Istanbulist, kuid sõitsid Iraaki, et saadetis isiklikult üle anda. Türgi-Iraagi piiril anti saadetis üle Iraagi tervishoiuametnikele. Regiooni 16 esindajat ja viis töötajat tulid vastu võtma nende asutustele kuuluvat osa ravimitest. Tervishoiuministeerium transportis ravimid ettenähtud piirkonda. Projekti rahaline pool tuli Saksamaa valitsuselt ja Saksamaa ADRAlt üle kahe miljoni Eesti krooni suuruses summas. Türgi ADRA tegi koostööd Saksamaa ADRA ja Iraagi ADRAga projekti kordineerimisel. Iraagi tervishoiuministeeriumilt saadi luba saata ravimid just konkreetselt sellesse piirkonda. "Me hindame ADRA ... ja Saksamaa valitsuse humintaarabi meie inimestele. Me loodame, et Teie toetus meie riigile jätkub, kuni suudame need meie riigile rasked ajad üle elada. Jumal õnnistagu teid." kirjutas Dr Mohammad. Oma tänukirjas kirjutas Dr. Keffah Katoo, Sinjari haigla juhataja: "Sinjari inimesed ja mina ei unusta kunagi ADRA abi meile, meie lastele ja meie tulevikule." Meditsiiniasutused, mis said osa ravimisaadetisest aitavad enam kui 130 000 patsienti. ADRA tegutseb enam kui 120 riigis, andes isiklikku ja ühiskondlikku arenguabi ning katastroofiabi sõltumata inimeste poliitilistest või usulistest vaadetest, vanusest, rassist ja soost. Lisainfot ADRA kohta saate interneti koduleheküljelt www.adra.org