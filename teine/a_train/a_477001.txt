www.advent.ee	 Ja noorkuust noorkuusse ning hingamispäevast hingamispäeva tuleb kogu inimsugu mu ette kummardama, ütleb Issand. Js 66,23 Kui kaunis oli maa, kui ta tuli Looja kätest! Jumal esitles universumile maailma, millel isegi Tema kõikenägev silm ühtegi plekki ei leidnud. Iga osa loodust oli omal kohal ja täitis täpselt talle määratud ülesannet. Maad täitis rahu ja püha rõõm. Polnud mingit segadust, keegi ei tülitsenud. Polnud haigusi, mis oleksid tabanud inimest või loomi ning taimeriigis polnud märkigi närbumisest ja rikutusest. Jumal vaatas oma kätetööd ja ütles, et see on “väga hea”.RH 21.07.1904 “Hingamispäevast hingamispäeva” tulevad uue maa elanikud “mu ette kummardama, ütleb Issand”. Mt 5,18; Js 66,23. DA 281-3 Jumal õpetab, et me peaksime tulema Tema kotta, et viljeleda täiuslikku armastust. See teeb Maa elanikud sobivaiks elama kord taevastes eluasemeis, mida Kristus läks valmistama neile, keda Ta armastab. Uuel maal kogunevad nad Jumala ette hingamispäevast hingamispäeva, noorkuust noorkuusse, et ühineda kauneimaks laulukooriks, tooma ülistust Temale, kes istub troonil ja Tallele igavesest ajast igavesti. 6T 368