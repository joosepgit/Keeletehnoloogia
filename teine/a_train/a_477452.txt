www.advent.ee	 On olemas meetod, mille abil saavad õppida kõik inimesed, olenemata nende senisest haridusest – see on õppimine kogemuste kaudu. Jumal kutsub meid üles katsetama, et saavutada usku Tema sõnadesse ja Tema tõotustesse. Ta soovitab meil maitsta ja vaadata, et Jehoova on hea. Selle asemel, et klammerduda inimeste sõnade külge, peame ise Jumalat "maitsma". // Kui me siis Jeesusele läheneme ning Tema täiuslikust armastusest rõõmu tunneme, kaovad Tema kohaloleku valguses kõik kahtlusevarjud. SC 111-112 Kristlane teab, kellesse ta usub. Ta ei piirdu vaid Piibli lugemisega. Ta viib selle raamatu õpetused ka ellu. Talle ei piisa sellest, kui kuuleb teisi kõnelemas Kristuse õigusest. Ta avab hingeakna, et Õigusepäike sealt sisse võiks paista. YI 04.12.1902 Igaüks, kes on jõudnud surmast elusse, võib kinnitada, "et Jumal on tõeline". Jh 3,33. Ta võib tunnistada: "Ma otsisin abi ja leidsin selle Jeesuses. Iga mu vajadus on rahuldatud, mu hing ei ole enam näljas; nüüd on Piibel minu jaoks ilmutuseks Jeesusest Kristusest. Te küsite, miks ma usun Jeesusesse? Aga sellepärast, et Ta on mu Jumalik Päästja. Miks ma usaldan Piiblit? Sellepärast, et mu hing leidis selle olevat Jumala hääle." Me võime endale kinnitada, et Piibel on tõde ja Kristus on Jumala Poeg. Me võime olla kindlad, et õpetus, mida me järgime, ei osutu ühel päeval kavalaks pettuseks. SC 112 Noored peaksid oma hinge ja vaimu toitma Jumala Sõnaga. // Just läbi usu õpivad nad Jumalat praktiliselt tundma. Nad tõestavad endale Tema Sõna õigsust ja Tema lubaduste paikapidavust. Nad on maitsnud ja nad teavad, et Jumal on hea. // Meie eesõiguseks on jõuda ikka kõrgemale ja kõrgemale ning järjest enam avastada Jumala iseloomu. // Tema valguses saame me sära, mis muudab meie meele ja südame Tema pühaduse sarnaseks. 8T 320-322