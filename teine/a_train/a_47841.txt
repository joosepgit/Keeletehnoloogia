www.naisteleht.ee	 Keeduvorstitest: lastevorstid võidavad võimsalt Kui keeduvorsti oli vanasti poest ikka saada ja suitsuvor Testivõitja aukohal.: Foto: Helin Loik. st kippus defitsiit olema, siis praegu on neid mõlemaid lettidel peaaegu ühepalju. Naisteleht valis välja kaheksa odavamat keeduvorsti ja proovis, milliseid neist teinekordki maitsta võiks. Selgus, et kindla peale minek on Lastevorsti nime kandvad tooted – need panid testis kinni kolm esimest kohta, sest nägid välja isuäratavad ja maitsesid hästi. Naistelehe žüriis oli kuus testijat, mehi ja naisi. Punkte sai igaüks anda viiepallisüsteemis. Väga hea vorstikaste Kui keeduvorst on kodus seisma jäänud, ei maksa seda kohe minema visata – parem tehke perele õhtuks maitsev vorstikaste. pool kilo keeduvorsti 2 küüslauguküünt 2,5 dl koort (soovitatavalt lahjat) 1 spl õli 1,5 spl jahu soola musta pipart Vegeta maitseainesegu kaunistuseks maitserohelist Tükelda vorst sõrmeotsasuurusteks tükkideks. Aja õli pannil kuumaks ja pruunista vorstitükid koos hakitud küüslauguga, ent ära vorstitükke liiga kõvaks prae. Sega juurde jahu ja lase sel kergelt pruunistuda. Lisa koor ja maitseained. Jäta kaste umbes viieks minutiks kaane alla podisema. Vahepeal maitsesta soola, pipra ja maitseainete seguga. *** Keeduvorst Doktori, 24.75 kr Tootja: SIA Servilata Kalorsus: info puudub Meeldivus: Nii lögane ja pudine! Hirmus tükkis ja pude ja pehme ja halb. Maitsel eriti viga pole, aga välimus ja lõikepind on oluliselt viletsamad kui teistel vorstidel. Saepuruse koostisega soolane segu. Seda vabatahtlikult ei ostaks. Aga hind on hea, ei saa kurta. Punkte: 11 Piima keeduvorst, 55.60 kr Tootja: Maks&Moorits Kalorsus: 162 kcal / 100 g Meeldivus: Nii kahvatu vorst. Kuigi on teada, et mida heledam, seda vähem lisaaineid, aga ostja peletab eemale. Tundub, et nad on tahtnud mingit vürtsi sisse panna, et oleks erinev, aga välja on tulnud halb. Võrrelge end konkurentidega ja parandage midagi. Kallerdist on ümber – miks?! Surnud looma maitsega – see ei saa ju hea olla. Punkte: 11 Laste keeduvorst, 38.80 kr Tootja: OG Elektra. Kalorsus: info puudub Meeldivus: Välimus enam-vähem OK, ei ole liiga roosa ega liiga valge. Lõhna ja värvi järgi võiks selle poes korvi panna küll. Ilusa välimusega vorst. Kui oled harjunud keeduvorsti sööma, siis see on täitsa OK. Normaalne, ebameeldivaga ei üllata. Hea klassikalise keeduvorsti maitsega. Punkte: 19 Rakvere Laste vorst, 39.80 kr - NAISTELEHE LEMMIK Kalorsus: 209 kcal / 100 g Meeldivus: Mingi spetsiifiline maitse käib üle – kas see peaks midagi varjama? Samas pole häda midagi. Täiesti normaalne keeduvorst, mingi vürts on sees, mis teeb maitse tunduvalt etemaks kui teistel. Issand kui roosa, see välimus ostma ei meelita. Lõhn on aga parem kui testi teistel vorstidel, suudab isegi isu tekitada. Kodus kasvavad teismelised toidaks sellega ilusti ära. Punkte: 24 Valla Lastevorst, 38.20 kr Kalorsus: 168 kcal / 100 g Meeldivus: Hea lõigata, nuga justkui libiseks läbi, koostis meeldivalt tihke. Samuti üsna vürtsine. Kui raha tõesti vähe, siis seda tasub osta. Lastele meeldiks see ilmselt väga, paneksid saia peale ja sööksid isuga. Kas selles on seda purustatud kondijahu? – maitseb nagu hirmsoolane kondijahusegu. Punkte: 17 Ranna Argipäeva keeduvorst, 38 kr Tootja: ASi Tallegg tellimusel tootnud Kalorsus: 178 kcal / 100 g Meeldivus: Hea on lõigata. Nitševoo maitse, parajalt mahe vorst, millest saaks näiteks head vorstikastet. Nuusutada ei tohi – see ajab isu igaveseks ära! Tõeliselt ebameeldiv lõhn! Lausa vastik – see ei saa olla tervislik. Punkte: 13 Kamaravorst, 22.80 kr Kalorsus: info puudub Meeldivus: Täiesti lõikamatu, suuri kamaratükke katki ei saa. Eriti pude. Kõvad tükid on sees. Täiesti jube. Kas kamarat ei annaks pudedamaks teha? Seda vorsti ostaks tõenäoliselt vaid need, kes on harjunud pekki ja kamarat närima. Oi-oi-oi, kui kole. Vorst on palju öeldud, see on midagi vorstilaadset. Täielik tapamaja õudusunenägu. Kas tarbijakaitse teab sellest tootest? Punkte: 7 Keeduvorst Eine, 24.80 kr Meeldivus: Lillakas värvus – ebameeldiv söödava asja kohta. Koostis on kuidagi pehme, nagu vajuks laiali, aga maitsel pole viga. Värv tõmbab punktid alla! Tavalise maitsega keeduvorst, ei midagi head, ei midagi halba. Liiga soolane, meeldiks pigem meestele, lastele ehk mitte. See on kindlasti purustatud kondijahust tehtud!