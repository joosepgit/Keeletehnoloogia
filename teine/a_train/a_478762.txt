www.advent.ee	 Üks mees, suurepärane õpetlane, tuli ühel ööl Jeesuse juurde. Ta oli õpetaja, intellektuaal, mõtleja. Jeesuse juurde tulnud, ütles ta: Ma märkasin, et sa oled suur õpetaja. Ka mina ise pole kuigi halb. Miks me ei võiks diskuteerida?“ Kuid Jeesus ütles: Kõik, mida sa vajad, on uuestisünd.“ Nikodeemus oli teeninud kedagi teist Jumala asemel. Kuid teda tõmbas Jeesuse poole. Ta tuli Jeesusega rääkima. Ta ei mõistnud täielikult oma vajadusi. Kui Jeesus ütles: Kes ei sünni ülalt, ei või näha Jumala riiki“ (Jh 3:3), siis ei saanud Nikodeemus sellest aru. Ta tõestas, et pöördumatu ei adu vaimseid asju. Ta küsis: Kuidas saab inimene sündida, kui ta on vana?“ Isegi Püha Vaimu uuestisünnitava töö puhul võime me mõista kõike, mis käib Jumala riigi“ kohta, ainult läbi usu Jeesusesse (Kristuse tähendamissõnad, lk.62). Tol ööl andis Jeesus Nikodeemusele oma selgeima seletuse uuestisünni kohta. Kuid kas Nikodeemus sündis uuesti tol samal ööl? Faktid selle kohta ütlevad, et ta kadus pimedusse järele mõeldes, kaaludes ja imestades. Kolmeks aastaks jättis Jeesus külvatud seemned idanema. Uuestisünd tuleb iga inimese jaoks temale õigel ajal ning isegi Jeesus ei kiirustanud ajatabeliga. Ajatabel ei ole kell ega mingi aastanumber. Siin on tegemist tingimustega. Mõne inimese jaoks täituvad vajaminevad tingimused väga kiiresti. Teistel aga võib see aega võtta terve elu, enne kui ta tüdineb elust ilma Jumalata. Nikodeemusel võttis see kolm aastat. Kuid vähemalt ristilöömise ajaks oli Nikodeemus võimeline vastu võtma Püha Vaimu uuestisünnina. Üks tema esimesi tegusid koos Joosepiga Arimaatiast oli korralike matuste korraldamine Jeesusele. See rikas mees jäi vaeseks ja teda naeruvääristati endiste sõprade poolt – lojaalsuse pärast Jeesusele. Kuid siis, kui Nikodeemus oli alla andnud Püha Vaimu uuestisünnitavale tööle, oli ta valmis saama vaeseks, sest ta armastas seda Ühte, kes sai vaeseks meie asemel, et meie Tema vaesuse läbi võiksime rikkaks saada.