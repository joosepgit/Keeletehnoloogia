www.advent.ee	 Milline on kogudus, kellel on Pühakirjas mainitud kaks selgelt eristatavat märki tänapäeval? See kogudus mitte ainult ei räägi Jumala käskudest, vaid ta ka peab neid käske. See kogudus ei mõtle lihtsalt, et usk Jeesusesse on hea ja tähtis asi – sellel kogudusel on Jeesuse usk. Ta ei raja lootust faktile, et koguduse rajajad ja pioneerid pidasid kõiki Jumala käske ja uskusid Jeesusesse. Millal iganes sa vaatad päästetuid, kelle läbi sa võid oodata teostumas Jumala väe kõikvõimast tööd, vaatad sa gruppi, kellel on mõlemad. Sa ei saa oodata, et Jumala Vaimu võimas väljavalamine ja algse jumalakartlikkuse taaselustumine toimub inimeste hulgas, kes panevad suuresti rõhku käskude pidamisele, kuid kes ei tunne Jeesust, või kes asetavad rõhu Jeesuse tundmisele, kuid ei pööra käskudele erilist tähelepanu. Mõlemad asjad on võrdselt tähtsad! Aastaid tagasi andis Jumal meie kogudusele otsese sõnumi, kirjeldades seda, miks mõned inimesed lähevad otsima erilisi vaimulikke kogemusi või külastavad sel eesmärgil nelipühilaste koosolekuid. Raamatus Evangelism lk 598,599 on kirjas: Meie kui inimesed oleme langenud... eksitusse. Me tunnustame Jumala seaduse nõudeid ja õpetame inimestele kuulekuse kohustust,“ (Pane tähele sõna kohustus.) kuid me põrume läbi, sest ei oma seda usaldust ja seda usku, mis hoiab hinge püsimas Kristuses. ...Paljud, kes taotlevad alandlikkust Jumala käskudes läbi vähese usu, ei leia rahu ega õnne... Nad ei ole kinnitunud Kristuses. Paljud tunnevad kogemuse puudust. Nad ihaldavad midagi, mida neil pole, ning seepärast on mõned lahkunud, et võtta osa nende koosolekust ja olla võlutud nende mõtetest ja tunnetest, kes ei pea Jumala käske.” Jumal juhib inimesi nii oma käskude pidamise kui ka Jeesusesse uskumise juurde. Tema eesmärk on, et Tema kogudusel ei puuduks kumbki. Kui sa keeldud ühest neist, siis sa kaotad lõpuks kõik. Kuid need, kes otsivad päevast päeva ususuhet Jeesusega, märgates Tema võrratut lumma, ja kes on vormitud Tema sarnaseks ning juhitud sõnakuulmisesse, leiavad turvatunde meid ümbritsevas tormimöllus.