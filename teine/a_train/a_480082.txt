www.advent.ee	 Kui sa võtaksid Taanieli ja Ilmutusraamatu oma Piiblist välja ja köidaksid kokku, siis oleks sul olemas maailma ajalugu umbes aastast 600 enne Kristust kuni aegade lõpuni. See oleks maailma ajalugu, mis on antud enne selle toimumist ja mida me nimetame prohvetikuulutuseks. Selle ajaloo päris alguses on mõned põnevad lood, köitmaks laste tähelepanu. Näiteks kolm Heebrea noorukit põlevas ahjus, Taaniel lõvide augus ja kiri seinal. Taanieli teises peatükis on maailma ajaloo skeem, mis räägib suurtest maailma impeeriumidest kuni maailma ajaloo lõpuni. Babüloonia, Meeda-Pärsia, Kreeka, Rooma, nendele järgnenud kümme kuningriiki ja sellele järgnev Jumala kuningriik. Taanieli ja Ilmutusraamat olid ette nähtud lõpuajaks. Paljud detailid puudutavad viimaseid maailma impeeriume ja Jeesuse tulekut. Jumal on huvitatud sellest, et igaüks meist teaks selgelt juba ette, millised on probleemid, et võiksime valida targalt, millisesse neist kahest grupist tahaksime kuuluda. Peaaegu Jeesuse tulekuni on maa peal elamas kolm gruppi inimesi – külmad, kuumad ja leiged (Ilmutuse 3). Kuid kui Jeesus tuleb, siis on alles ainult kaks gruppi. On ainult külmad ja kuumad. Leiged on kadunud. On üks grupp inimesi Jumala pitseriga otsaesisel ja teine grupp inimesi metsalise märgiga otsaesisel või käe peal. Kaks gruppi. Teised Piibli kirjeldused nende kahe grupi kohta on õiged ja õelad, head ja halvad, nisu ja aganad, lambad ja sikud ja nii edasi. Kuid kaks selget gruppi. On sul mõttes, millisesse gruppi sooviksid kuuluda sina? Kas sa saad aru alternatiividest? Kas sa saad aru, et kui sa oled ühes grupis, siis ei saa sa osta ega müüa? Kas sa mõistad, et siis on sind ähvardamas surmanuhtlus? See juhtub Jumala grupiga. Kuid teine grupp langeb seitsme viimase nuhtluse alla, närides oma keelt valu pärast. Ka päike kõrvetab neid kuumusega. Esmapilgul paistab, et sa oled hädas, ükskõik kumma sa siis valid! Kuid Jumala rahvale on lubatud, et neile ei sünni kurja. Me võime peita end Temasse ja leida seal varju.