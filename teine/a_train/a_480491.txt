www.advent.ee	 Jeesust seisis vangina Kaifase ees. Valetunnistajad tulid ette ja püüdsid tõestada, et Ta väärib surma. Kuid Jeesus jäi rahulikuks. Lõpuks – saamata, mida ta tahtis – küsis ülempreester Temalt: Ma vannutan sind elava Jumala ees, et sa ütleksid, kas sina oled Messias, Jumala Poeg?“ (Mt 26:63). Olles säilitanud rahu, ei kõhelnud Jeesus vastamast ka vande all selle maise tribunali ees. Ta mitte ainult ei vastanud küsimusele, vaid ütles rohkem kui nõuti: Need on sinu sõnad. Ometi ütlen mina teile: Siitpeale te näete Inimese Poja istuvat Väe paremal käel ja tulevat taeva pilvedel.“ See pidi ülempreestrit küll mitu ööd ärkvel hoidma. Ta sai seda, mida ta ei küsinud. Jeesus tõotas vande all, et Ta tuleb jälle. Kuidas oleks üldse võimalik veel paremini tõestada, et Ta tuleb tagasi. Kui on midagi, mida Saatan ei kannata kuulda, siis on see fakt, et Jeesus tuleb tagasi meie maale. Ta teab, et kui see juhtub, on tema võim läbi. Niisiis püüab ta petta nii paljusid kui võimalik, esitades oma töömeetodeid Jeesuse omadena. Kuidas töötab Saatan? Ta on alatu! Ta ei tule avalikult. Ta hiilib. Ta püüab inimesi veenda, nagu kavatseks ka Jeesus hiilida sisse ja välja. Kuid meile on öeldud, et kõikide silmad saavad Teda näha (Ilm 1:7). Ta tuleb nagu välk. Jeesuse tulekus ei ole midagi salajast, välja arvatud päev ja tund, mida üksnes Isa teab (2Pe 3:10). Miks Jeesus tuleb? Vastus räägib meile Jeesusest midagi olulist. Jeesus lõpetab, mida Ta on alustanud. Kuna meie oleme kella orjad, siis näib meile, et ootus on olnud pikk. Mõnikord me mõtleme, kas Ta ikka lõpetab oma töö. Pilkajad on öelnud, et seda ei juhtu. Kuid see aeg läheneb kiiresti, mil See, kes peab tulema, tuleb“. Ootamise ajal on meie ülesanne õppida tundma Jeesust ja aidata teistelgi Teda tundma õppida, nii et kui Ta tuleb, leitaks meid olevat rahus Temaga. Need, kes on Jeesusega käinud, võivad vaadata üles ja öelda: Vaata, see on meie Jumal; me oleme teda oodanud, ja ta päästab meid.“