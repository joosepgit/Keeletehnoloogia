www.advent.ee	 Saatan teab, et niikaua kui me sõltume Jumala väest ja hoiame oma silmad Jeesusel, oleme me tema kiusatustele vallutamatud. Nii töötab ta siis, et meid segada ja panna meid pöörama tähelepanu iseendale. Kui tal see õnnestub, suudab ta meid võita. Julm tõsiasi on see, et me tihti ei tea, kui oleme kõrvale juhitud. Kas sul on olnud kunagi sellist kogemust, et pärast mõtestatud pühendamisaega Jeesusega hommikul, oled kuskil keskpäeva paiku vaenlase poolt võidetud mingis teatud nõrkuses, ilma et sa isegi teaksid, millises punktis sa Jeesusest ära pöördusid? Jumal, oma headuses, oma armulisel ja armastaval viisil, on huvitatud sellest, et näidata meile, kui kergesti oleme kõrvale kalduvad Tema peale toetumisest. Ta aitab meil sellest aru saada niipea kui võimalik, kui oleme Temast eemale pöördunud, ja Ta tahab aidata meil mõista, mis meid selle eest hoiab. Nii tuleme me testimise ja proovimise protsessi, mis ilmutab meile meie iseloomu. Jakoobuse 1:2-4 ütleb meile, et peaksime tervitama oma läbikatsumise aega rõõmuga, sest see toob kaasa kasvu ja kannatlikkuse. Jumal ei too meile kiusatusi ja katsumusi, kuid Ta saab neid kasutada, et ilmutada meile meie vajadust Tema järele. Jumal toob meid erinevatesse punktidesse üksteise järel, mis ilmutavad meile, mis on meie südames. Seda protsessi on kirjeldatud raamatus Tervise teenistus, lk 470: Paljud, kes siiralt pühendavad oma elud Jumala teenimisele, on imestunud ja pettunud, leides ennast, nagu mitte kunagi varem, seismas takistuste ees, sissepiiratuna katsumustest ja kitsikustest. Nad palvetavad Kristuse sarnase iseloomu pärast, sobivuse pärast Issanda tööle, ja nad pannakse olukordadesse, mis näivad välja kutsuvat kogu kurja nende loomuses. /.../ Nagu vana-aja Iisrael küsivad nad: Kui Jumal juhib meid, miks on siis kõik need asjad meie peale tulnud?“ Jumala eesmärk on meile ilmutada samm-sammult, punkt-punktihaaval kohad, kus me oleme kiusatud toetuma oma tugevusele ja pöörduma ära Tema väest. Kui me testi läbi teeme ja jätkame igapäevast ühenduseotsimist Temaga, juhib Ta meid just nii kiiresti kui võimalik Temast täieliku sõltumise paika, Temale täielikku kuulumisse ja Tema kontrolli alla alatiseks.