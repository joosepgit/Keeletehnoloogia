www.advent.ee	 Oma kasvamises kristlikus elus kogeme me võitu iga kord, kui me sõltume täielikult Jumala väest enda oma asemel. Iga kord kui me sõltume oma jõust, me kukume ja langeme. Seal ei ole ei-kellegi-maad. Kas me oleme 100% alistunud või me oleme 0% alistunud. Poolik võit ja poolik kaotus ei ole pooliku alistumise tulemus, vaid pigem 100%-lise alistumise tulemus ainult teatud ajal. See on see, mida 1. Johannese 3:6 ütleb: Ükski, kes püsib temas, ei tee pattu.“ Niikaua, kui me püsime Temas, oleme uus loodu. Niikaua kui me püsime Tema väele toetumises, ei tee me pattu. Et vaenlane saaks panna meid kukkuma või langema, tuleb tal kõigepealt saada meid nii kaugele, et me katkestame oma püsimise Jumalast sõltumises. Tee Kristuse juurde, lk 62, (e.k. lk 48) kirjeldab õigeksmõistmise kogemust. Kui sa annad end temale ja aktsepteerid teda oma Päästjana, siis olgu su elu olnud kui patune tahes, peetakse sind õigeks Tema pärast. Kristuse iseloom on sinu iseloomu asemel ja sind võetakse vastu Jumala ees just nii, nagu sa polekski patustanud.“ See on õigeksmõistmine. Siis see jätkub: Veel enamgi ...“ (Tähendab, seal on midagi enamat kui õigeksmõistmine? Jah!) Veel enamgi – Kristus muudab su südame. Ta on usu läbi sinu südames. Sa pead säilitama selle ühenduse oma tahte pideva allutamisega Tema tahtele. Niikaua kui sa seda teed, töötab Ta sinus, et sa tahad ja tegutsed tema meele järgi.“ (Kaldkiri lisatud.) Niikaua kui! Kaks võtmesõna. Ära jäta seda fraasi kahe silma vahele! Kas sa oled teinud seda niikaua-kui hiljuti? Niikaua kui sa seda teed, töötab Ta sinus, et sa tahad ja tegutsed Tema meele järgi /.../ Niisiis, kui Kristus töötab sinus, ilmutad sa samasugust vaimu ja samasuguseid häid tegusid – õiguse ja sõnakuulmise tegusid.“ See sõnakuulmine ja võit kristlase jaoks ei ole reserveeritud ainult tema surma või muutmise eelõhtule. See on kättesaadav beebi-kristlase esimesel nädalal. Kui me pöördume ära oma tegudele vaatamisest Kristusele vaatamisele, antakse meile võit ja me jääme võidukaiks niikaua kui me toetuma Tema väele.