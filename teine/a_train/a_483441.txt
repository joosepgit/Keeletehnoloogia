www.bioneer.ee	 Juba kolmeteistkümnendat aastat toimuv linna heakorrakampaania kestab seekord 24. aprillist 7. maini ja ootab taas kõiki tartlasi korrastama oma koduümbrust ja lööma kaasa linna heakorratalgutel vaatamata sellele, et hetkel on suur hulk koristatavaid krunte üle ujutatud. Rahvusvahelist õuesõppimise päeva tähistatakse Eestis seitsmendat korda. Sel aastal on õuesõppe üldteemaks „Õu teeb terveks.“ Tallinnas on kahel viimasel aastal õuesõppe olulisemad tegevused keskendunud lasteaedadele, kirjutab Tallinn.ee . Täna, 09. aprillil asutati Viru-Nigula vallas mittetulundusühing Viru-Nigula Valla Toetusgrupp, mille eesmärgiks on Viru-Nigula valla majandusliku ja kultuurilise arengu edendamine tuulepargi poolt toodetud elektrienergia abil. Ühtlasi sõlmis Nelja Energia OÜ loodud MTÜ-ga annetuslepingu, mille kohaselt maksab tuuleenergia arendaja 5 krooni MWh kohta ühingu tegevuste elluviimiseks. Teeme ära talgute veebikeskkonnas teemeara.ee on tänaseks päevaks üleval üle 500 eriilmelise talgukoha erinevates Eestimaa paikades ning neid lisandub juurde iga päev. Alates 1. aprillist saavad inimesed ennast talgutele osalejatena kirja panna, valides meeldivaima või sobivaima talgukoha ükskõik millises Eestimaa nurgas. Lisaks omaalgatuslikele talgutele ootab ärategemist ka ligi 60 Riigimetsa Majandamise Keskuse talgukohta. Paraku puuduvad paljudes neist siiani talgujuhid.