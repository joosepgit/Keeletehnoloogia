www.bioneer.ee	 „Ilma soojenedes viibivad nii lapsed kui täiskasvanud üha rohkem väljas. Seoses sellega soovime tuletada kõigile meelde, millised elektriga seonduvad ohud võivad väljas peituda ning kuidas ennast nende eest kaitsta,“ ütles Eesti Energia Jaotusvõrgu juhataja Tarmo Mere. „Elektriohutuse reeglid on lihtsad: ärge lähenege elektriliinidele ja alajaamadele, ärge puudutage katkiseid elektrijuhtmeid ning ohu nähes helistage Eesti Energia rikketelefonile 1343,“ lisas Mere. Elektriohutuse nädala raames toimub üle-eestiline teavituskampaania erinevates meediakanalites, Eesti Energia töötajad viivad mitmetes koolides läbi elektriohutuse loenguid, erinevatel avalikel üritustel jagab lastele õpetusi Elektrijänes. Tallinnas rahvarohketes kohtades asuvatele alajaamadele värvitakse kampaania hoiatav sõnum.