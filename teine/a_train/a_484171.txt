www.advent.ee	 Kui tahad kasvatada õunu, on parim leida kusagilt õunapuu. Kui tahad saada õiget liiki vilju kristlikus elus, on parim, mida teha saad, olla kristlane, sest õunapuu, mäletad, kannab õunu, kuna see on õunapuu, aga mitte sellepärast, et tal on kästud kanda õunu. Ja kristlane teeb mis on õige, sest ta on kristlane, mitte sellepärast, et olla kristlane. Nii paljude noorte inimeste probleem tänapäeval on see, et nad püüavad teha õigeid asju selleks, et olla kristlased. Niisiis, mis on tõeline usk, mis töötab? Usu parim definitsioon on usaldus. Kuid küsimus on hoopis selles, kuidas õppida usaldama? Me õpime kedagi usaldama, õppides tundma teda ennast. Tavaliselt ei usalda me täielikult kedagi, keda me ei tunne. Jumal on Keegi, kes on täiesti usaldusväärne, kuid sa ei usu sellesse enne, kui tunned Teda. Kui tunned Jumalat, usaldad sa Teda, ja sa usaldad Teda spontaanselt. Kui sa ei tunne Jumalat, ei suuda sa Teda ka usaldada. Millal iganes näed sa kedagi, kes ei usalda Jumalat, näitab ta sellega tõsiasja, et ta ei tunne Jumalat. Kui sa saad vähegi aimu Kristuse olemusest, mõistad sa, et see on seotud Jeesuse tundmisega. On olemas palju ametlikke kristlasi, kes loobuvad selles punktis ja ütlevad: Ei, tänan, ma tahan religiooni, ma tahan kristlust, milles ma saaksin teha midagi enda jaoks.“ Enese minal on alandav tulla Jeesuse juurde ja öelda: ”Issand, ma arvan, et sul on õigus. Ma arvan, et ma ei suuda seda teha. Ma tahaksin selle kõik Sinu hoolde anda.” Kuidas seda teha? See on koht, kus me peame minema algtõdede juurde. Siin on retsept: võta aega iga päeva alguses, et otsida Jeesust läbi Tema Sõna ja palve. See on kõik, mida saad teha oma tahte alandamisega, et olla kristlane. Ei ole midagi muud, mida saaksid teha, et olla kristlane. Kui sa seda ei tee, ei ole sa kristlane. Kõik, mis sa siis oled, oled vaid hea inimene. Ja koguduses on palju häid inimesi, kes tegelikult ei tunne Jumalat ega hooli kuigi palju Loojast Jeesusest Kristusest. Jumal kutsub sind olema enam kui lihtsalt hea inimene. Ta kutsub sind tundma Tema kohalolu ja jõudu täna ja iga päev – see on kristlus.