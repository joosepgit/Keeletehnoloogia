www.advent.ee	 Ühel Vana-Ameerika hauakivil on kiri: “Siin puhkab Lem S. Frame, kes tappis oma elu jooksul 89 indiaanlast. Aasta lõpuks, kui ta uinus igavesele unele Jeesuses oma kodus Hawk Ferry`s, oli ta lootnud tappa 100.” Kas sinu arvates annab see tõelise pildi Jumalast või näitab lihtsalt, et keegi on Tema olemust valesti mõistnud? Palju on vaieldud Jumala armastuse ja õigluse sobilikust kooslusest. Labane kaubamärk kristlusest maalib Temast pildi kui Jumalast, kes ei tee mitte kunagi kellelegi liiga ja laseb lõpuks kõik taevasse. Teine ekstreemne nägemus kirjeldab Jumalat, kes otsib igat võimalust, et hävitada oma loodut. Selline väärarusaam Jumala iseloomust on pannud mõningaid inimesi religioonist hoopis eemale hoidma. Kui paljud oleksid aktsepteerinud, mida neid on ekslikult õpetatud uskuma Jumala kohta, ehk oleks see teinud Jumala endagi õnnetuks. Jeesus tuli maailma, kus valitses täielik valearusaam Jumalast. Ta tuli demonstreerima, milline on tegelikult Isa – milline Ta on alati olnud ja saab alati olema. Sa näed ühte meest tulemas alla järve äärde, kus tungleb suur hulk rahvast. Tal on pidalitõbi. Tema saabudes tõmbuvad inimesed tagasi. Aga Jeesus kutsub ta enda juurde ja puudutab teda. Ta ütleb: “Nad arvavad sind Jumala needuse all olevat. Mina teen su terveks.” Kes oli see rääkija? See oli Jumal, kes rääkis! Sa näed, kuidas ühte naist lohistatakse läbi tolmu Jeesuse juurde. Tema süüdistajad on valmis viskama suuri kive, et purustada naise kolp. Jeesus ütleb: “Mina ei mõista sind hukka. Mine ja ära tee enam pattu.” Kes see oli? See oli Jumal – Tema armastuse ja õigluse täiuslik liit. Sa näed ühte meest ristil rippumas. Ta pöörab pead ja ütleb mõned sõnad: “Jeesus, mõtle minu peale.” Jeesus vastab talle: “Tõesti, sa oled koos minuga paradiisis.” Kes see on? See on Jumal. See on Jumal – sama eile, täna ja igavesti.