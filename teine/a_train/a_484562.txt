www.advent.ee	 See ei väsi kunagi, ei heitu kunagi ega kaota meelerahu. See rändab säästlikult ja tõhusalt. See ei nõua üürisaali, milles evangeeliumi kuulutada. See töötab, kui meie töötame, ja töötab, kui meie magame. See jätkab töötamist isegi siis, kui meie hinge heidame. Trükisõna on külaline, mis jõuab kellegi koju ja jääb sinna. See puudutab südant just sel hetkel, kui selle vastu võtmine on kõige tulusam – sest see räägib lugemise vaikuses. See jääb öeldu juurde sellest kunagi taganemata. See ei too kunagi kuuldavale vastulauseid, kui sellele vastu vaieldakse. See ei targuta. See on nagu toit, mis alatiseks meeltesse jäetakse; seda saab kasutada just siis, kui vaja. Enamasti on see õigel ajal õiges kohas. Need, kes on selle levitamisega seotud, usuvad siiralt selle tõhususse. Kohkumatult viivad nad seda kohtadesse, kuhu isegi inglid pelgavad astuda, ja toimetavad selle kohale ka siis, kui see neilt elu nõuab. See pole mitte üksnes üks töö, vaid kutsumus ja elustiil; kogemus, mida ei taheta mingi hinna eest vahetada selle vastu, mida sel maailmal pakkuda on. Väljakutseid esitav, seikluslik ja põnev – see töö on mitmes mõttes tasuv. Pea meeles! Päeval, mil Sa kogu südamega ülemaailmse kirjandusevangelistide vennaskonnaga liitud, kuulutab hingevaenlane Sulle sõja, samas kui kõik taevased jõud Sinu toetamiseks oma abivägesid kahekordistavad. Selsamal päeval algab Su elu parim osa, mida käid Jumalal kindlalt käest kinni hoides.