www.naisteleht.ee	 mäng Fännid: Vennad Tuudor ja Tobias on «Rahamaa» fännid. Tuudorile meeldib kõige rohkem, et seal saab raha teenida, raha kulutamist planeerida ning seda puhkusele minekuks kõrvale panna. Tobias ostis «Rahamaal» emale isegi kingituse – kaelakee.: F: Helin Loik Rahamaal saab laps selgeks, miks ei piisa alati paljalt tahtmisest, et mõnd meelepärast asja osta, ning palju muud kasulikku rahast ja tööst. «Ema, kas sa ostaksid mulle uue lego?» «Ei, meil pole praegu selle jaoks raha.» «Aga ema, kas me siis ei saaks natuke raha juurde osta?» Enam-vähem niisugune vestlus on tuttav paljudele emadele. Ja tõsi on, et raha ei kasva puu otsas ja seda ei saa pangaautomaadist piiramatult välja võtta. Aga kuidas see lapsele selgeks teha? Siin tulebki appi Sampo panga algatusel valminud veebimäng «Rahamaa». Selle loomisse kaasati ka spetsialistid Eesti Haridus- ja Teadusministeeriumist ning Riiklikust Eksami- ja Kvalifikatsioonikeskusest ning eksperte muudestki valdkondadest. «Rahamaal» mängides õpib laps tundma raha väärtust: saab teada, et see tuleb enne millegi ostmist tööga teenida ja mõistlik on raha pigem koguda kui pidevalt kulutada. Samas saab mängija oma fantaasia lendu lasta, valides «Rahamaal» endale tegelaskuju, meelepärase kodu ja oma toa. Palju rahatrenn maksab? Kuhu tuleks «Rahamaal» kõigepealt suunduda? Muidugi poodi! Ilusaid asju on seal palju ja loomulikult tahaks need kõik kohe korvi panna — mis sellest, et ainult virtuaalselt. Osta neid aga ei õnnestu, sest raha ei jätku. Priit Pihlap ja Tim naudivad head muusikat. Võib-olla tõesti pole tegu päris pillimänguga, aga lõbu pakub kogu raha eest.: F: Stanislav Moškov Vanasti peeti noorsoo hukatuseks rokkmuusikat, tänapäeval arvutimänge. Väga popp Wii Guitar Hero aga suisa ühendab need kaks risti ja viletsust! Ning, üllatus-üllatus, tulemus on hoopis hariv ja hea. Mitte kõik arvuti- ja telerimängud ei ahvatle vägivallale ja toolil lösutamisele. Seda ei tee ka Wii Guitar Hero — see sunnib vanemaidki end diivanilt püsti ajama ja seebikate vaatamises järge kaotama. Populaarne muusikamäng on tootja sõnul mõeldud kõigile neile, kelle hinges peitub salasoov kammida rokk­staarina vihaseid kitarririffe. Naistelehe palvel testisid seda muusik Priit Pihlap (kes teab «riffide kammimisest nii mõndagi») ja kaheksa-aastane Tim. «Tim on minuga võrreldes muidugi gigant,» tunnistab Priit poisi arvutihuvile viidates kohe alguses, kuid proovib siiski. Selgub, et kogenud muusikule kitarrikonsool hästi kätte ei istu: «Mina tahaks käiku kaasa mängida, aga siin on hoopis tegu reaktsioonimänguga!» Päris pilli mängimise või laulmisega on Guitar Herol Priidu sõnul õige vähe ühist. «ABC on sootuks teine,» teatab Priit. «Kui keegi tahab pilli mängida, siis õppigu parem klaveril «Rong see sõitis» viisijuppi,» täheldab ta. Tim aga naudib mängu kogu hingest — juba poisi näost on näha, et tema meelest on tegu väga hea asjaga. «Samas, muusikaliselt on mäng arendav: mõte ja näpud liiguvad õiges suunas ning rütmika on paigas. Konsoolipillimees supleb hea muusika sees, puutub kokku kitarriklassikaga, lood kuluvad talle pähe ja laps võib hakata fännama sedasama Kansase lugu, mis meeldis vanaisale kolmkümmend viis aastat tagasi,» kiidab siiski ka Priit. Kummikeks: F: Kalev Lilleorg Tõsised täiskasvanud ei oska aimatagi, et mängida on lausa hädavajalik. Miks? Esiteks, mõistagi, teeb mäng nii sinul kui su perel tuju heaks ja paneb sind ka nooremana tundma. Kui spordiklubi Maribel lapsed ja nende vanemad kolmapäeva õhtul parki kogunevad, et paar tundi Naistelehe välja valitud vaba aja mängudega täita, ei oska täiskasvanud aimatagi, kui suur on taasavastatud mängulust. «Oh, ma pole nii ammu lapsega mänginud,» tunnistab üks ema. Teine ütleb, et tavaliselt on emad hoopis osavad mängimisest kõrvale hiilijad, tuues vabanduseks mõne eriti tähtsa toimingu. «Mängima saadame tavaliselt ikka isa,» naljatab ta. Kõik noogutavad mõistvalt kaasa. Kummikeks teeb nostalgiliseks Aga seekord pole emadel pääsu! Pallid, kurikad ja rõngad kätte ning läheb lahti. Erilise nostalgia kutsub täiskasvanutes esile kummikeks: peaaegu igal naisel on ette näidata mõni nipp või hüpe, mida ta kooli ajal kõige paremini oskas. Lapsed vaatavad eufoorias emasid ammulisui, sest kummikeksust ei tea nad suurt midagi. See viga parandatakse kohe! Kaasa tõmbavad ka täpsust ja osavust nõudvad mängud. Kroket eeldab head reeglite tundmist ja natuke kavalust. Rõngaste viskamine vaiade otsa on puhtalt õnne asi, õiget taktikat leida tundub siin ilmvõimatu. Lastele pakuvad enim lusti karvapalli viskamine krõpsupinnaliste taldrikute külge ja pesapallikurikaga pallile pihta saamine. Aeg kaob kiiresti Alles poolteist tundi hiljem meenub emadele, et tuleks vist naasta tavapäraste koduste toimingute juurde. Ja lahkudes on nad kõik kindlad: eesootavaks suveks tuleb koju osta vahvaid vaba aja mänge, mida saaks väljasõitudel või aiapidudel lastega koos mängida. Anne Põder