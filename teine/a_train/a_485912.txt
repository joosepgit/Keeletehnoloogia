www.advent.ee	 "Mine sel suvel raamatuid tutvustama. Mine ja esitle inimestele evangeeliumi neile Jumala raamatuid müües," soovitas pastor William Martinez. "Raamatute tutvustamine eraldab mehed poistest. Sina oled nüüd juba mees. Las poisid jääda ja hoolitseda ise kodulindude eest." Need sõnad tegid Arnie Iglosole haiget. Ta oli noor ja õppis pastoriks ning oli koolis ustavalt töötanud ja kodulindude eest hoolitsenud ning mõtles nüüd, et koolidirektor polnud rahul tema tööga Filipiinide Uniooni Kolledi Naga View linnakus. Oli tõsi, et see, mida ta kolledis teenis, kattis vaevu ta õppemaksu ja toidukulud, kuid ta polnud kunagi võlgades ja oli rahul. Ta kavatses oma tööd jätkata, et viia ellu unistus pastoriks saada. Kuid Jumala plaan Arnie jaoks oli palju suurem, kui ta tol hetkel mõistis. Mõne kuu pärast pöördus Arnie tagasi direktori kabinetti, et teda tänada. Suve lõpuks oli ta müüginumbrite nimekirjas ülevalt teine. Ühel päeval koju tulles tundis ta, et peaks ühes nurgapoes raamatuid esitlema. Omanik ei ostnud, kuid saatis ta ühte teise poodi. "Nood on sabadistad," lisas poeomanik. Selle informatsiooniga astus Arnie toda poodi juhtiva vana mehe juurde ja tervitas teda adventistide hulgas tavaks oleva familiaarsusega. Ta üllatus, kui kuulis teravate sõnade voolu, millega teda vastu võeti. Hiljem sai ta teada, et see polnud adventistide pood ning et see vana mees oli adventistide osas väga eelarvamuslikult meelestatud. Kuid siin kohtas ta vana mehe poega, Manuel Armedillat. Manuel Armedillal oli kalandusfirma, millega seoses ta kord Polilio saarele sattus. Seal puutus ta esimest korda kokku adventistidega ning need jätsid talle väga hea mulje. Ta oli küll mänginud mõttega oma lapsed adventkooli saata, kuid ei teadnud, kuidas seda teha. Manuel kuulis Arniet seletamas, et oli Naga View õpilane. "See on taeva poolt saadetud vastus," sosistas Manuel. Vaatamata isa tigedatele sõnadele, tellis Manuel "Piiblilood" ja palus, et raamatud kohe kohale toodaks. Kui Arnie raamatud kätte toimetas, pani Manuel ette, et ta saadaks oma viis last Naga View'sse, kui Arnie oleks nõus neid juhendama ja nende rahaasju ajama. Vastutasuks hoolitseks hr Armedilla kõigi Arnie koolituskulude eest. Nii juhtuski, et viis Armedilla pere last läksid Naga View Seitsmenda Päeva Adventistide Kooli. Kui jõudis kätte palvenädal, tuli ristimisele rohkem kui kakskümmend inimest, teiste hulgas ka Cristopher ja Venus Armedilla. Arniel oli hea meel, et ta oli seda head nõu kuulda võtnud ja raamatuid esitlema läinud – nüüd võis ta oma töö vilju nautida ja see tõi endaga palju rõõmu. "Meie taevasel Isal on tuhandeid meile täiesti tundmatuid viise, kuidas meie eest hoolitseda" (Ellen G. White, "Ajastute igatsus", lk 330).