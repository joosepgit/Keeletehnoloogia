www.advent.ee	 "Issand käib teie ees, Iisraeli Jumal on teile järelväeks" (Jesaja 52:12). Kui pastor Russ Thomas Lähis-Idas töötas, soovis ta kohtuda Saudi Araabia kuningaga. Kuid see polnudki niisama lihtne. Ta pidi asju ajama sekretäri kaudu, kes andis endast parima, et ta teed tõkestada. Ometi on Issandal oma võtted teede avamiseks ja sulgemiseks, nagu ustavad kirjandusevangelistid väga hästi teavad. Russ alustab jutustust ise: "Üks võimalustest, mida me Lähis-Idas kasutada tahtsime, oli Saudi Araabia kuningaga kohtumine. Ta erasekretär keeldus aga meile palutud kohtumist määramast. Küsisin talt: "Kus te nii kaunist inglise keelt rääkima õppisite?" Ta vastas, tumedad silmad säramas: "Mul on Nebraska ülikoolist kraad." "Tervitame siis lausa kättpidi," panin mina ette, "sest ma just tulin sealt. Olin viimased viis aastat Lincolnis, Nebraskas." Nad ajasid ikka veel juttu, kui saabusid politseiautod ja mootorrattad. Russ ja ta kaaslane olid põnevil. Kuningas saabus! Sekretär tuli kohe nende juurde ja palus talle järgneda. Sellel külastuste päeval läks kuningas suurde ruumi, kus külalistel oli võimalik kordamööda temaga veidi vestelda. Kaks kirjandusevangelisti kutsuti ka sinna ning lisaks pandi nad istuma üks ühele, teine teisele poole kuningat. Peagi anti mõlemale väike tass taimeteed – sümbol, mis ütles: " Te olete teretulnud. Rahu teile. Te olete kuningaga koos teed joonud." Kuningas naeratas ja Russ vastas samaga, kui nad koos teed jõid. Nüüd jõudis kätte asjaajamise aeg ning Russ alustas lausudes: "Teie ausus, kuningas Khalid, Koduse Tervise ja Hariduse Teenistusel on mõned maailma olulisimatest raamatutest. Me soovime neid teie riigi rahvaga jagada." Pärast mõningaid vastastikkusi viisakusavaldusi vastas kuningas: "Teie raamatud on teretulnud." Kuningas tõusis ja surus nende kätt. Vestlus oli läbi. Enne, kui nad ruumist lahkusid, anti kummalegi kuninga autogrammiga pilt. Ülejäänud lugu me veel ei tea. Tuli teha edasisi läbirääkimisi informatsiooniministriga. Kuid see oli väga tõenäoliselt alguseks lahtisele teele Jumala tõeraamatute sisenemiseks Saudi Araabiasse. Paljud selle riigi rikkad külastavad puhkuste ajal Aleksandriat ja Kairot. Egiptuse kirjandusevangelistid müüvad oma raamatuid nendele puhkajatele, kes viivad trükised kodumaale kaasa. Ühel päeval süttivad lambid valgusjoa sarnaselt kõigis nendes maades. Täna palvetame nende riikide pärast, mis on ikka veel Jeesuse Kristuse evangeeliumile suletud. Palveta, et avaneks enam uksi ja rohkem valgust jõuaks nendesse vaimulikult pimedatesse maadesse, kus Jumala tõde ikka veel ei tunta. Valgus tungib küll mingil määral läbi, kuid Sinu palveid on väga vaja.