www.advent.ee	 "Sest Issanda silmad on õiglaste poole ja tema kõrvad on lahti nende anumistele" (1. Peetruse 3:12). Jose oli kirjandusevangelist Mehhikos. Ta vanematel polnud võimalik maksta poja õppemaksu selles kolledis, kus ta õppis. Igal vaheajal pidi ta töötama tudengist kirjandusevangelistina, et õppemaksu tasuda. Ühel päeval külastas Jose härra Rodriguezt, ärimeest. See oli rikas mees – 300-masinalise bussipargi omanik. Jose üritas talle ajakirju müüa, kuid hr Rodriguez ütles talle: "Poeg, ma ei saa su ajakirju osta, sest ma ei saa lugeda. Vaata, mu silmi katab kae ja selle tulemusena olen ma suurema osa oma nägemisvõimest kaotanud. Ma näen inimesi ainult uduselt, nagu puid. Ma lähen küll mõne nädala pärast operatsioonile, kuid ma pelgan, et kaotan ka selle vähese nägemise, mis mul veel on." See oli Jose võimalus. Ta pakkus, et palvetab hr Rodrigueze eest, kes oli katoliiklane, et ta operatsioon läheks korda. Tudengi palve peale põlvitasid nad sealsamas selle väga hõivatud mehe kontoris maha ja palvetasid, et Issand oleks arstiga, kes hr Rodrigueze silmi opereerib. Jose palus Jumalat ja kui ta oma palve lõpetas, tänas ta Teda palvele vastamise eest. Nad tõusid püsti ja hr Rodriguez tänas Josed palve eest. Ta ütles Josele, et ükski preester polnud tema pärast nii palvetanud, nagu Jose seda oli teinud. Tegelikult olid nad enamasti liiga hõivatud. Mehed läksid lahku ja Jose kõndis oma teed. Nädalad möödusid ja ühel päeval kutsus kolledi president Jose enda juurde. Talle oli tulnud kiri, milles oli raha tema jaoks. See oli hr Rodriguezelt. See oli tekk 500 USA dollarile, mis pidi aitama tal õppemaksu tasuda. Jose külastas uuesti hr Rodriguezt. Seekord leidis ta eest mehe, kes nägi suurepäraselt. Operatsioon oli õnnestunud! Sel korral ostis hr Rodriguez kõik ajakirjad, mida Jose talle pakkuda sai, ja lisaks veel mõned raamatud. Sellele järgnesid piiblitunnid ja peagi sai hr Rodriguezest seitsmenda päeva adventistide koguduse liige, kes annetas igal aastal tuhandeid dollareid, et aidata Jumala tööd lõpule viia. See kõik sai alguse ühe tudengist kirjandusevangelisti lihtsast palvest. Mis sai Josest? Ta lõpetas kooli, hakkas evangeeliumitööliseks ja sai hiljem kirjastusjuhiks, kes õpetas välja kirjandusevangeliste. Siis sai tast Peakonverentsi Kirjastusosakonna juht. Paljud lugejad ilmselt teavad, et ta nimi on Jose Campos. Jumal töötab Sinu kaudu, kui sa oled valmis Tema heaks töötama. Matteuse 28:20 tõotas Ta: "Ja vaata, mina olen... teie juures ajastu lõpuni". Tuhanded tudengid üle kogu maa teenivad oma õppemaksuraha kirjandusevangelistidena töötades. Need üliõpilased saavad kõige imelisemate kogemuste osaliseks, kui kohtuvad meeste ja naistega, kes tunnevad nälga ja janu õige elu järele. Neil on palju võimalusi nende inimestega koos palvetada ja nendega Jumala Sõna jagada. Seeläbi saavad nad õppida midagi, mida nad kolledis või ülikoolis kunagi ei õpi.