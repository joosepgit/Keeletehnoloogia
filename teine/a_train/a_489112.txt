www.advent.ee	 Jumalal on imelised teed, kuidas inimesi oma armutrooni juurde juhtida. Kõige paadunumat patust, mõrvarit, ükskõik, keda – Jumal armastab meid kõiki ja veenab kõiki Teda järgima. Tema soov meile kõigile on hea, õiglane elu rahus ja õnnes, vaatamata sellele, mis meie ümber toimub. Sergio Bajo Filipiinidelt jäi oma isast ilma, kui oli alles noor. Ta pere oli vaene ja ellujäämise ning oma ema toetamise probleem kummitas teda kõik ta kasvuaastad. Sergio kasutas erinevaid vahendeid, kuidas sissetuleku eest hoolitseda. Mõnikord varastas ta toitu. Teistel kordadel võttis osa relvastatud röövidest ja teistest kriminaalsetest tegevustest, et raha saada. Temast sai selle piirkonna hirm. Uudisest tema kohalolekust mingis piirkonnas aitas, et inimeste südames kartust tekitada. Bandiidina põgenes ta õigusemõistmise eest. Ühel päeval otsustas ta jälitada Dominico Rodriguezt, kirjandusevangelisti, kes töötas "Suure võitlusega", et talt kott varastada. Sergio oli kindel, et kotis on palju raha. Kuid nii veider, kui see ka ei tundu, iga kord, kui Sergio sai piisavalt lähedale, et kirjandusevangelisti kott ära napsata, muutus ta jõuetuks. Ta ei saanud aru, miks ta nii nõrgaks muutub, kui Dominicot röövida üritab. Parim, mida ta teha suutis, oli püsida kuuldekauguses, kui vend Rodriguez külaelanikele raamatuid esitles. Kui vend Rodriguezele räägiti tema vastu suunatud plaanist, ei näidanud ta vähimatki muremärki. Ühel hilisel pärastlõunal nägi üks vend Rodrigueze klientidest Sergiot läheduses luusimas ja tõmbas sellele ka kirjandusevangelisti tähelepanu. Vend Rodriguez oli alguses ehmunud, kuid hirmu asendasid varsti Jumala tõotused. Kogu julgust kokku võttes astus ta Sergio juurde ja esitles talle "Suurt võitlust". Raamatututvustus muutis Sergio suhtumist täielikult, ta muutus kohe sõbralikuks ja ostis raamatu. Raamatut lugedes märkas endine bandiit oma elus tasapisi toimuvaid muutusi. Ta hakkas mõistma, kui kaugele ta õigest teest ekselnud oli ja hakkas tundma vajadust taevase jõu järele, et pöörata elus uus leht. Kuid Saatan ei tahtnud lasta lahti kellestki, kes teda nii hästi teeninud oli. Meeleheitlik võitlus Jumala ja Kuradi väe vahel kestis veel kaks aastat, kuid lõpuks võttis Sergio Bajo vastu tõe ja sai ristitud. Mõne aja pärast abiellus Sergio ühe meie ustava õega ja ühines vend Dominico Rodriguezega kirjandusteenistuses. Ei mingeid rööve enam, ei mingeid relvastatud kuritegusid. Ümbruskonna inimesed ei kartnud teda enam ja selle asemel, et inimestes hirmu tekitada, õpetas ta neile nüüd, kuidas leida teed igavese elu juurde. Milline muutus! Milline Meistri imetegu! Jumala raamatutes on kindlasti vägi. Kui inimesed neid loevad, veenab Püha Vaim neid nende patus ja paneb neile südamesse soovi teenida Jumalat. Palvetagem täna nende pärast, kes pole veel Jumala kutset kuulnud.