www.advent.ee	 Nende [märtrite] elav usk ja surm olid püsivaks tunnistuseks tõest; ja seal, kus seda kõige vähem oodati, loobusid Saatana alamad tema teenimisest ning tulid Kristuse lipu alla. Suur vaenlane püüdis nüüd kavalusega saavutada seda, mis tal jõuvõtetega ebaõnnestus. Tagakiusamine lakkas ning see asendati ohtlike meelitustega maisest heaolust ja aust. Ebajumalate teenijaid mõjutati võtma kristlik usk osaliselt omaks, ehkki teine osa tõest jäi kõrvale. Nad teatasid, et tunnistavad Jeesust kui Jumala Poega ning usuvad Tema surma ja ülestõusmisse, kuid neil puudus patutunnetus ja nad ei tundnud vajadust meeleparanduse ega südame ümber- muutmise järele. Nad tegid teatud mööndusi ja nõudsid mõningaid mööndusi ka kristlastelt, et kõik võiksid olla ühisel platvormil tunnistamas usku Kristusesse. Nüüd oli kogudus kohutavas hädaohus. Vangistamised, piinamised, tuli ja mõõk olid sellega võrreldes õnnistused. Mõned kristlased jäid kindlaks, öeldes, et nad ei saa teha kompromisse. Teised arutlesid, et juhul kui nad mõnest usupunktist loobuvad või mugandusi teevad ning ühinevad nendega, kes olid kristluse osaliselt vastu võtnud, võivad nad ehk mõjutada osaliselt pöördunuid täielikult pöörduma hiljem.  Näiva kristluse maski all imbus kogudusse Saatan, et moonutada kristlaste usku ja pöörata nende meeled ära tõesõnast. Viimaks laskis suurem osa kristlasi mõõdupuu madalamaks ning kristluse ja paganluse vahel sõlmiti liit. Kuigi ebajumalakummardajad väitsid end olevat pöördunud ja ühinesid kogudusega, klammerdusid nad endiselt ebajumalateenistuse külge; nad lihtsalt kummardasid nüüd Jeesuse ning isegi Maarja ja pühakute kujusid. Nii jätkas kogudusse toodud ebajumalateenistuse haputaigen oma hukatuslikku tööd. Kristlikku religiooni ja jumalateenistusse võeti sisse eksitavad õpetused, ebausuga seotud riitused ja ebajumalateenistuslikud kombetalitused. Sedamööda, kuidas Kristuse järelkäijad ebajumala- kummardajatega ühinesid, käis kristlik usund alla ning kogudus kaotas puhtuse ja väe. Olid aga siiski mõned, keda need pettused eksiteele viia ei suutnud. – “Prohvetlik Vaim” (The Spirit of Prophecy, 4. kd, 42, 43).