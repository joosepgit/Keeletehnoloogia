www.advent.ee	 Mul on lubatud vaadelda kadumatu maailma ilu. Soovin, et sinagi teaksid: taevas on kättesaamist väärt! Elu jooksul peaksid eelkõige soovima muutuda kõlblikuks lunastatud inimeste, pühade inglite ja Jeesuse, maailma Lunastaja, seltskonna jaoks. Kui saaksime kasvõi vilksamisi näha taevalinna, ei tahaks me enam hetkegi elada sellel maal. Sellelgi maal on palju kaunist ning ma naudin ilusat loodust. Kuid ometi tean, et kui armastan Jumalalt ja pean Tema käske, ootab mind taevariigis palju suurem ilu, mis kestab igavesti. FLB 364 Seesama maa /.../ kui see on tulega puhastatud /.../ on palju kaunim. Rohi on erkroheline ja ei närbu iialgi. Õitsevad roosid, liiliad ja paljud teised lilled. Nad ei närtsi kunagi ega kaota oma ilu ega lõhna. Lõvi, kes siin teeb hirmu, lamab seal koos tallega ning Uuel maal valitseb sügav rahu ja kooskõla. Uue maa puud on sirged ja pikad, neis ei ole mingisuguseid ebamoodustisi. Pühadel on peas aukroonid ja käes kuldsed harfid. Nad mängivad harfi Jumalale ja laulavad Lunastaja armastusest. Uue maa ilu keskel ununevad nende möödunud vaevad ja kannatused. YI, okt. 1852 Kujuta ette päästetute kodu ja pea meeles, et see on kaunim kui suudab silme ette tuua kõrgeimgi mõttelend. TKL 74 Inimkeel on puudulik kirjeldama õigete tasu. Seda saavad tunda ainult need, kes seda kord ise näevad. LH 341