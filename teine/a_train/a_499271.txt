www.advent.ee	 Jeesuse ülestõusmine oli võrdluspilt kõigi usus Temasse surnute lõplikust ülestõusmisest. Kristlane võib küll surra, kuid temas on Kristuse elu, ja õigete ülestõusmisel ärkab ta uuele elule. RH 1.10.1901 Temas (Kristuses) oli elu, ja elu oli inimeste valgus.” Siin ei ole küsimus füüsilisest elust vaid surematusest, elust, mis kuulub ainult Jumalale. Sõnal, mis oli Jumala juures ja oli Jumal, oli see elu. Füüsiline elu on midagi, mille saab igaüks. See pole igavene ega surematu, sest Jumal, elu andja, võtab selle jälle tagasi. Inimene ei valitse oma elu üle. Kuid Kristuse elu ei olnud laenatud. Keegi ei saanud Temalt seda elu ära võtta. Mina annan oma elu,” ütles Ta. Temas oli algupärane elu, mis ei olnud laenatud, vaid oli lähtunud Temast enesest. Sellist elu inimeses endas ei ole. Ta võib saada sellest osa vaid Kristuse kaudu. Signs 8.4.1897 Inimesena oli Kristus täiesti sõltuv Kõigekõrgemast. Inimesena sai Kristus osaliseks jumalikkusest vaid Jumala kaudu. Seesama eesõigus on ka igal inimperekonna liikmel. /.../ kui me oma patte kahetseme ja võtame vastu Kristuse Elu Andjana /.../, saame üheks Temaga ning meie tahe on kooskõlas Tema tahtega. Saame osa Kristuse elust, mis on igavene. Saame Jumalalt surematuse, võttes vastu Kristuse elu, sest Kristuses elab jumaluse kogu täius ihulikult. See elu on Jumala ja inimese salapärane ühendus. Signs 17.6.1897 Kristus sai üheks ihuks meiega, et meie saaksime üheks vaimuks Temaga. Selle ühenduse jõuga astume kord välja hauast – mitte ainult Kristuse väe avaldusena, vaid ka seetõttu, et Tema elu on usu kaudu saanud meie eluks. Need, kes näevad Kristuse tegelikku iseloomu ja võtavad Ta vastu oma südamesse, saavad igavese elu. Püha Vaimu kaudu elab Kristus meis ja Püha Vaim, vastu võetuna südamesse usu kaudu, on igavese elu algus. AT 366