www.advent.ee	 Kui Jeesus lahkub kõige pühamast paigast, tõmbab Ta oma ohjeldava Vaimu ära nii riigimeestelt kui rahvastelt. Nad jõetakse kurjade inglite meelevalda. Siis võetakse Saatana õhutusel ja juhtimisel vastu selliseid seadusi, et kui aeg ei oleks väga lühike, ei pääseks ükski hing. 1 Ta 67 Nägin nelja inglit hoidvat nelja tuult, kuni Jeesuse töö pühamus oli lõpule viidud. Kui seitse viimast nuhtlust välja valatakse, äratavad need jumalakartmatute raevu Jumalale ustavate vastu. Arvatakse, et meie oleme põhjustanud neid tabanud Jumala kohtu ning et nuhtlused lakkaksid, kui nad võiksid puhastada maa meist. Antakse välja käsk surmata pühad. See käsk paneb pühad hüüdma päästmise pärast ööd kui päevad. See aeg on Jaakobi ahastuse aeg. HK 42 Nägin maailma juhtivaid mehi nõupidamisel. Saatan ja tema abilised askeldasid innukalt nende ümber. Nägin dokumenti, mida paljundati ja levitati maailma erinevatesse osadesse ja milles oli otsus, et kui pühad ei loobu oma erilisest usust, ei hülga hingamispäeva ja ei hakka pühitsema nädala esimest päeva, on rahval vabadus teatud aja pärast nad tappa. HK 313 Kuigi üldine seadus on määranud kindlaks aja, mil käsupidajaid võib surmata, ennetavad nende vaenlased mõnel juhtumil määrust ning püüavad enne selleks määratud aega võtta ustavatelt elu. Ent keegi ei saa mööduda inglitest – ustavatest valvuritest – kes ümbritsevad iga ustavat hinge. Mõningaid rünnatakse põgenemisel linnadest ja küladest, kuid nende vastu tõstetud mõõgad purunevad ja langevad maha jõuetult nagu õlekõrred. Teisi kaitsevad inglid sõjameeste kujul. ST 610 Kui inimesed võiksid näha Jumala silmadega, näeksid nad inglite hulki valvamas neid, kes on pidanud Jumala seadusi. Inglid jälgivad kaastundlikult nende ahastust ja kuulevad nende palveid. Nad ootavad oma Käskija korraldust, et päästa Jumala rahvas ohust. Siiski tuleb neil veel veidi oodata. Jumala rahvas peab jooma karikast ja saama ristitud selle ristimisega. ST 610