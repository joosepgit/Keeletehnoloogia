www.advent.ee	 Meie vana iseloom ei või pärida Jumala riiki. Tuleb loobuda endistest kommetest ja kalduvustest, sest armu ei saa pärandina. Uuestisünni tagajärjel saab inimene uued motiivid, uued kalduvused ja talle hakkavad meeldima teised asjad kui varem. Need, kes on uuestisündinud Püha Vaimu kaudu, saavad osalisteks jumalikust iseloomust. Kõik nende kombed ja harjumused on tunnistuseks nende lähedastest suhetest Kristusega. Kui end kristlaseks nimetavad inimesed ei hülga halbu iseloomujooni ja kurje viise, siis mille poolest erinevad nad maailma inimestest? Nad ei tunne pühitsevat, õilistavat tõde. Nad ei ole uuestisündinud. /.../ Tõeline pöördumine muudab halvad kalduvused, olid need siis päritud või õpitud. Usk Jumalasse on nagu tugev kangas, mis lugematutest lõngadest oskuslikult ja hoolega kootud. Vaid Jumalalt tulev tarkus võib teha sellise täiusliku kanga. On mitmesuguseid kangaid, mis esmapilgul mõjuvad peene ja uhkena. Kuid nad ei kannata välja proovi: nad venivad või pleegivad, luituvad suvekuumuses ega talu tugevat käsitsemist. Samasugune on paljude usk. Kui iseloomu koed ja lõimed ei kannata proovi, on tooraine kõlbmatu. Vana riide paikamine uuega ei paranda asju, sest vana, habras riie rebeneb uue paiga äärest ja auk on endisest suurem. Paikamine ei aita. Ainus võimalus on ära visata vana riie ja teha uus. Kristuse plaan on ainuke kindel plaan. Ta kuulutab: Vaata, ma loon kõik uueks.” Kui keegi on Kristuses, on ta uus loodu.” /.../ Lapiteki religioonil ei ole Jumala silmis mingit väärtust. Ta nõuab endale KOGU südant. 6 BC 1101 Jeesus andis oma elu /.../ meie eest. Kas meil ei tuleks Talle anda oma ülevaimad tunded, kõige pühamad lootused ja pingutused ning hardaim teenimine. IHP 350