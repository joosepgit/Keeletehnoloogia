www.advent.ee	 “Seo kinni tunnistus, pitserda õpetus mu õpilastes!” Js 8, 16 Enne armuaja lõppemist saavad elavad pühad Jumala pitseri. 1 SM 66 Jumala tunnus ehk pitser ilmneb seitsmenda päeva hingamispäeva, Issanda seatud loomise mälestusmärgi, pidamises. /…/ Metsalise märk on selle vastand – nädala esimese päeva pühitsemine. 3 Ta 224 Pühapäeva pidamine ei ole veel metsalise märk ega saa selleks enne, kui antakse käsk, mis määrab pühitsemiseks valehingamispäeva. Saabub aeg, mil pühapäevast saab proovikivi, kuid see aeg ei ole veel tulnud. 7 BC 977 Keegi ei ole veel vastu võtnud metsalise märki. Prooviaeg ei ole veel tulnud. Igas kirikkonnas – ka rooma-katolikus – on tõelisi kristlasi. Mitte kellegi üle ei mõisteta kohut enne, kui ta on saanud valgust ja mõistnud neljanda käsu tähtsust. Kuid siis, kui valehingamispäev kinnitatakse seadusega ning kolmanda ingli vali hüüd hoiatab inimesi kummardamast metsalist ja tema märki, tõmmatakse ülekohtuste ja õigete vahele selge piir. Need, kes püsivad siiski taganemise teel, võtavad endale metsalise märgi. Ev 234, 235 Kui oled näinud tõe valgust, mis särab neljanda käsu hingamispäevas ja näitab, et Jumala Sõnas ei ole mingit alust pühapäeva pidamiseks; kui pühitsed siiski kangekaelselt valehingamispäeva ega pea pühaks seda hingamispäeva, millist Jumal kutsub “pühaks päevaks”, võtad sa endale metsalise märgi. Kui järgid käsku, mis sunnib katkestama tööd ja teenima Jumalat pühapäeval, kuigi tead, et Piibli järgi ei ole pühapäev tavalistest tööpäevadest parem, võtad vastu metsalise märgi ja hülgad Jumala pitseri. Ev 235 Õige pea saab iga Jumala laps Tema pitseri. Kui see vaid vajutataks meiegi otsaette! Kes võiks taluda mõtet, et ingel, kes vajutab Jumala pitseri Tema teenrite otsaesisele, läheks just temast mööda? RH 28.5.1889