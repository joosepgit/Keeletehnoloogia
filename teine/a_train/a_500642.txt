www.advent.ee	 Meie ees on ohtlikud ajad. Kogu maailm satub segadusse ja ahastusse. Inimkonda vaevavad mitmesugused haigused. Praegune terviseseaduste mittetundmine põhjustab ränki kannatusi. Seetõttu kaotatakse mitmeid inimesi, kes oleks võinud pääseda. /.../ Kui usuline vihkamine lõpetab meie rahva vabaduse, satuvad südametunnistuse vabaduse pooldajad raskustesse. Nende endi huvides tuleks neil, nii palju kui võimalik, hankida teadmisi haigustest, profülaktikast ja põetamisest. Kannatajaid ja abivajajaid on palju /.../ eriti nende hulgas, kes tõde ei tunne. CH 504-506 Hooldustöö, ühendatud kolmanda ingli kuulutusega, annab suurepäraseid tulemusi. See peab olema pühitsev, ühendav töö, samasugune kui see, mida koguduse Pea läkitas esimesi jüngreid tegema. Kristus kutsus jüngreid oma tööle ja andis neile ülesande: Ja minnes kuulutage ning ütelge: Taevariik on lähedal!” Tehke haigeid terveks, äratage surnuid üles, puhastage pidalitõbiseid, ajage välja kurje vaime. Muidu olete saanud, muidu andke! /.../ Vaata, mina läkitan teid nagu lambaid huntide keskele! Olge siis vagurad nagu tuvid ja arukad nagu maod!” (Mt 10,7.8.16). Meil on hea lugeda seda peatükki ja lasta sel nõuandel endid tööle valmistada. Esimesed jüngrid läksid Kristuse tööle Temast läkitatuina. Vaim valmistas neile teed. Nii tuli kogeda, et selliste sõnumite toojatena ja selliste õnnistuste jagajatena võetakse neid kodudes sõbralikult vastu. CH 540, 541 Jumal võidab südameid, leevendades füüsilisi kannatusi. Ta istutab meelde tõeseemne ja kastab seda. Elumärgi ootamine võib nõuda palju kannatlikkust, aga lõpuks hakkab seeme idanema ja kannab vilja igaveseks eluks. MM 246