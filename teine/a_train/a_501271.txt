www.advent.ee	 Inimesed ruttavad nobedalt selle lipu alla, mille nad ise valivad. Kannatamatult ootavad ja jälgivad nad oma juhtide tegevust. Ühed valvavad, ootavad ja teevad tööd Issanda tuleku kiirendamiseks. Teised aga liituvad esimese taganeja hulkadega. Nad soovivad näha Jumalat inimese kujul ning Saatan saab nende lootuste kehastuseks. Tõe hülgamine on rahvahulgad nii pimestanud, et nad peavad väärat õigeks. Loodud olevus tõstetakse jumalaks. Kuna läheneme aegade lõpule, tegutsevad paganlikud väed üha nähtavamalt: paganlikud jumalad demonstreerivad avalikult oma jõudu, tegutsedes nähtavalt maailma suurtes linnades. See kõik on just toimumas. Issand Jeesus esitas Johannesele kurjuse iseloomu rohkete sümbolite abil. Ta rääkis ka selliste inimeste halvast mõjust, keda on austatud Jumala rahva tagakiusamise pärast. Kõik vajavad tarkust, et jõuda selgusele selles kurjuse saladuses, millel on olnud nii tähtis osa selle maailma ajaloos. /.../ Just tänapäeval, milles elame, on Jumal kutsunud oma rahvast ja andnud talle sõnumi kuulutamiseks. Üleskutse on paljastada see kurjuse jõud, kes on muutnud seadusi ja aegu, kiusanud taga Jumala rahvast ning paneb maksma pühapäevaseaduse. Kõigele vaatamata on Jumala rahvas läbi kõiki aegade püsinu ustavana, pidades Jumala seatud hingamispäeva loomistöö mälestuseks. /.../ Meid ähvardavad viimaste päevade ohud. Meil tuleb töötada ja hoiatada inimesi nende eest. Ärgem unustagem prohvetikuulutusi. Kui meie rahvas oleks poole rohkem ärkvel ja tajuks Ilmutusraamatus kirjeldatud sündmuste lähedust, toimuks meie koguduses usupuhastus ning veel paljud võtaksid sõnumi vastu. Meil ei ole aega raisata. Jumal kutsub meid inimesi päästma, sest oleme nende eest vastutavad. TM 117, 118