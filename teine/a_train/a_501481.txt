www.advent.ee	 Sest ma annan neile tunnistuse, et nad on väga agarad Jumala suhtes, kuid mitte õiget tunnetust mööda.” Ro 10, 2 On olemas kärarikas innukus, mõistmatu ja eesmärgitu, pime ja tagajärgedelt hukatuslik. See pole kristlik innukus. Kristlikku innukust kontrollivad põhimõtted. See ei ole puhanguline, vaid tõsine, vaid tõsine, sügav ja tugev, haarates kogu hinge ning äratades selle moraalitunnetusele. Hingede päästmine ja Jumala riigi asjad saavad ülimalt tähtsaks. Milline eesmärk võikski teha tõsisemaks ja innukamaks kui hingede võitmine ning Jumala austamine? Nendesse asjadesse ei tohiks suhtuda kergelt. Neil on igavaene tähendus. On ju kaalul igavene saatus. Inimesed võtavad vastu otsuse – õndsuseks või hukatuseks. Kristlik innukus ei väljendu vaid kõnelemises. See tunnetab ja tegutseb energiliselt ning mõjuvalt. Ometi pole kristliku agaruse eesmärk silma paista. Iga tegu iseloomustab alandlikkus. See viib tõsisele palvele, alandlikkusele ja ustavusele ka kodustes kohustustes. Perekonnaringis ilmneb õrnus ja armastus, headus ja kaastunne. Sellised on alati kristliku innukuse viljad. /.../ Kui vähesed tunnetavad hingede väärtust! Kui vähesed on tahtlikud tooma ohvrit, et juhtida hingi Kristuse tundmisele! Palju räägitakse ja tunnistatakse armastusest hukkuvate hingede vastu, kuid kõik need sõnad on otsekui tuulde lendavad aganad. Just tõsine kristlik innukus on see, mida vajatakse ja millest jääb puudu. Vajame tulisust, mis ilmneks tegudes. Käes on aeg, mil kõik peaksid töötama. Kui meie südames on Jeesus, tunnistame Temast ka teistele. Inimest, kes on ühenduses Kristusega, pole võimalik takistada tunnistamast, nii nagu pole võimalik peatada Niagaara koske. 1 Ta 220 Igavene elu peaks olema iga kristlase suurimaks huviobjektiks. Võime töötada koos Kristuse ja taeva inglitega suure lunastusplaani teostamisel! Igast päästetud hingest särab Jumala valgus, mis peegeldub tagasi päästetuile ja ka nendele, kes on olnud tema õigele teele juhtimisel kaastegevad. 2 T 232