www.advent.ee	 “... kes on meid päästnud pimeduse võimusest ja on meid asetanud oma armsa Poja riiki. Tema on meie lunastus, pattude andeksandmine.” Kl 1, 13-14 Tea, et ükskõik, milline on olnud sinu möödunud elu – Jumal tahab sind päästa! Sul tuleb kahetseda, sul tuleb langeda abituna Jeesuse Kristuse ette. Sa pead tunnistama, et vajad parandajat ja pattude ainsat lepitajat, Kristuse verd. Võid kindel olla selles lepituses vaid Jumala ees kahetsedes ja Issandasse Jeesusesse Kristusesse uskudes. /.../ Kristuse veri peseb vaid need, kes tarvitavad selle puhastavat väge. Kui suurt alandust ja armastust osutab seegi, et juba siis, kui me veel ei osanud oodatagi jumalikku armu, võttis Kristus ette meie lunastamise. Meie suur Arst nõuab meilt igaühelt tingimusteta alistumist. Ma ei saa tegutseda oma äranägemise järgi, vaid Kristus peab täielikult valitsema meie tahet ja tegevust. Võime ette kujutada /.../, et meie kõlbeline loomus on laitmatu ja et meil ei tarvitse alanduda Jumala ees nagu tavalistel patustel. Meil tuleb siiski arvestada sellega, et pääseme igavesse ellu samal kombel nagu suurim patune. Peame hülgama oma õiguse ja anuma, et Kristuse õigus loetakse meie heaks. Kristus peab olema meie ainus jõuallikas. Oma mina peab surema. Peame tunnistama, et kõik, mida omame, on Jumala armu suur rikkus. Olgu meie südame laul: “Mitte meile, oh Issand, mitte meile, vaid Sinu nimele olgu au Sinu helduse ja Su tõe pärast!” Puhas usk sünnitab armastuse ja armastus sünnitab kuulelikkuse! Pöördunud inimene annab Kristuse valitsuse alla kogu oma jõu ja soovid! Tema Vaim /.../ annab jumaliku loomuse kõigile, kes soovivad seda vastu võtta. /.../