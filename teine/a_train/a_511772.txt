www.advent.ee	 Adventkoguduse abiorganisatsioon jätkab Afganistani põgenike abistamist. 16.10.2001 Tuhanded Afganistani põgenikud saavad vett, tekke ja toitu Adventkoguduse Arengu ja Katastroofiabi organisatsioonilt (ADRA). "ADRA eesmärk on pakkuda kohest peavarju ja varustada veega neid Afganistani põgenikke, enne kui algab talv Pakistanis," sõnas Frank Teeuwen, ADRA katastroofivalmiduse osakonna juhataja. Külmad ilmad saabuvad peagi, ning talvel võib langeda temperatuur kohati kuni -45C. Juba on saabunud kaks ja pool miljonit Afgaani põgenikku Pakistani piiriäärse linna Peshawari lähedale, ning see arv kasvab iga päevaga. Kohalike võimude hinnangul tuleb rajada veel umbes 100 põgenikelaagrit. Neli aastat kestnud põuad on Afganistani rahva elu veelgi halvendanud. Järgmise aasta seemneviljast on olemas vaid 10 000 tonni, kuigi vaja oleks umbes 400 000 tonni. Saagi vähesuse tõttu on kasvanud Afganistani pealinna Kabuli elanike arv 750 000 kahe miljonini. Arvatakse, et umbes pool Kabuli elanikest on lapsed.