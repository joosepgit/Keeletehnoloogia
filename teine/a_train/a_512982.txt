www.advent.ee	 Ralph S. Watts jr, kes oli viimased 16 aastat Adventkoguduse Arengu ja Katastroofiabi (ADRA) juht, teatas oma pensionileminekust. Watts tänas ADRA ülemaailmset töötajaskonda, juhte ja direktorite nõukogu. Ta sõnas: "Usun, et Jumal on rikkalikult õnnistanud ADRA erilist tööd miljonite inimestega kogu selle aja vältel." Wattsi juhtimise all on ADRA-st saanud ülemaailmselt tuntud abiorganisatsioon, olles tööandjaks enam kui 4000 inimesele, ning tegutsedes enam kui 120 maal. 2000. aastal vahendas ADRA humanitaarabi enam kui 15,5 miljonile inimesel Aþerbaidzaanis, Gaanas, Vietnamis, USAs ja Zambias. Jan Paulsen, adventkoguduse ülemaailmse organisatsiooni president ütles oma vastuses Wattsi avaldusele muuhulgas ka: "Oma tööga tõstsite te ADRA 1980. aastate alguse madalseisust sinna, kus ta on praegu. Tegite ADRA-st ülemaailmselt tuntud abiorganisatsiooni." Wattsi järeltulija ADRA juhina selgub tõenäoliselt pärast 24. septembril toimuvat ADRA direktorite nõukogu koosolekut, Silver Springis, Marylandis. ADRA keskendub viiele peamisele valupunktile oma tegevuses: toiduainetega varustamine, majanduslik areng, esmane tervishoid, katastroofiabi ja algharidus. ADRA juured ulatuvad 1918 aastasse, kui alustati I Maailmasõjas kannatanute abistamist. ADRA eelkäija, Seitsmenda Päeva Adventkoguduse Heaoluteenistus (SAWS) asutati 1973. aastal. 11 aastat hiljem sai organisatsioon praeguse nime.