www.naisteleht.ee	 3. Mida tahaksid elus veel juurde õppida või mis on sul veel tegemata? Ma tahaksin rohkem lugeda, sest see ju ongi õppimine. Ma ei peagi enam kooli minema, loen ja omandan raamatust vajalikku infot, tarkust. Viimati lugesin «Maailma lühiajalugu», väga huvitav oli ka «Diktaatorid. Hitleri Saksamaa ja Stalini Venemaa». 4. Millal viimati nutsid ja miks? Saan elus nutmata läbi. 5. Millal olid kõige õnnelikum? Tütarde Christin-Amani ja Emilia sündide ajal. Vaat siis võis küll pisar tulla. 6. Kas usud horoskoope? Ma pole küll suur horoskoopide lugeja ja järgija, kuid arvan, et tähtede seis mõjutab inimesi küll. Usun, et Neitsi tähtkuju inimeste ühisnimetaja on tahtejõulisus, sihikindlus. Mina olen oma tähtkujuga väga rahul. 7. Mis on sinu pahed? Pahesid mul vist polegi, aga minu halb omadus on kangekaelsus. Kukun tihti oma mina ja arvamust peale suruma. 8. Millisest toidust ei suuda sa kunagi ära öelda? Ukraina boršist. 9. Mis on suurekssaamise juures kõige halvem? Elu läheb liiga tõsiseks, mäng kaob täiesti ära. Materiaalne elu hakkab domineerima. Mina olen kahjuks suureks saanud.