www.advent.ee	 Eelmisel nädalavahetusel peetud konverentsil SEEDS 2002 oli tähelepanu keskmes adventkoguduse taaselustamine ning uute koguduste rajamine. Enam kui 300 pastorit ning lihtliiget kohtusid 8-11 maini Andrews Ülikoolis Berrien Springsis Ameerika Ühendriikides. “SEEDS´I mõte on rajada uusi kogudusi selleks, et jagada sõnumit Jeesuse armastusest,” ütles Marti Schneider, SEEDS´I koordinaator ning Globaal Misjoniosakonna programmijuht. “SEEDS aitab innustada, väljaõpetada ning varustada koguduse liikmeid ja pastoreid leidmaks uusi ja efektiivseid meetodeid jõuda oma ühiskonna liikmeteni.” Konverents, mille peateemaks oli “Luues meeskonna, kus kõik mängivad,” rõhutas koguduse liikmete tähtsust evangeeliumitöös. Peakõnelejaks oli Greg Ogden Fulleri Teoloogilisest Seminarist. Ta ütles, et kristlik kirik on muutunud institutsiooniks, kus pastor teeb kõike ja kõigi eest. Tema üleskutseks oli aga, et kõik liikmed peaksid olema selles töös osalised. “On imeline näha, kuidas SEEDS annab praktilist väljaõpet ning juhiseid uute koguduste rajamiseks,” ütles Mike Ryan Globaal Misjoniosakonna juhataja Adventkirikus. “Me mõtleme palju kaugetele piirkondadele, kuid on veel nii palju paiku Põhja-Ameerikas, kus adventkogudust ei ole või on meie mõju väga väike.” Lisaks osalisele üldisel plenaarseissioonil oli SEEDS 2002 osavõtjatel võimalus valida üheksa töörühma 140-st, mida olid läbi viimas 56 esitajat inglise keeles ning 9 hispaania keeles. Seminaride teemadeks olid näiteks “Juhtimisstrateegia”, “Uue koguduse rajamine”, “Interaktiivne piibliuurimine” ja “Ebaefektiivse kiriku seitse harjumust”. SEEDS on iga-aastane üritus, mida korraldab Põhja-Ameerika Divisjoni Evangelismi Instituut. Igal aastal korraldatakse ka väiksemaid, regionaalseid SEEDS üritus nii üle terve Põhja-Ameerika kui ka väljaspool.