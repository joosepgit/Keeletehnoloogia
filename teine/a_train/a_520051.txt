www.advent.ee	 Misjoniannetus, mis pannakse kokku sel suvel aset leidval ülemaailmse adventkiriku töökoosolekul, rahastab uusi algatusi iidse kaubatee piirkonnas, mis ühendas Ida-Aasiat Euroopaga. Territooriumil, mida tuntakse siiditeena, on regioon, kus adventiste on suhteliselt vähe. “Juhid on valinud selle piirkonna prioriteediks, kuna meie kiriku põhimõte kutsub meid õpetama ja tervendama igas maailma nurgas, kedagi kõrvale jätmata,” ütles adventkiriku asepresident Mike Ryan. Siiditee on iidsete kaubateede võrgustik, mis rajati 200 aastat enne Kristust. Tee läbib Hiinat, Indiat, Pakistani, Afganistani, Kesk-Aasiat, Türgit ja Lähis-Ida piirkonda. See regioon asub ka kuulsa 10/40 akna südames. Tegemist on alaga, millele nii adventkirik kui ka teised kristlikud kirikud on suunanud oma misjonitöö. Sellel territooriumil elab 2/3 maa elanikkonnast ning nendest umbes ainult 1% on kristlased. See on koduks miljonitele moslemitele, hindudele, budistidele ja animistidele. Ryan ütles, et adventkirik rajab sinna piirkonda koole ja tervisekliinikuid, “Teoloogiliselt usuvad adventistid kindlalt, et Jumal armastab iga inimest maa peal,” ütles Ryan. “See on ka põhjuseks, miks me valisime selle piirkonna prioriteediks.” Iga viie aasta tagant peetav adventkiriku Peakonverentsi sessioon on globaalne vaimulik kogunemine ja organisatsiooni peakoosolek. Sellel aastal peetakse see koosolek Atlantas, USA-s.