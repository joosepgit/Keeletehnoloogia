www.naisteleht.ee	 Jook: Madeira veinid Madeira punased veinid on magusad ja kanged, sest viinamarjad saavad siin palju päikest. Palavatel päevadel jahutab keha hästi hoopis vinho verde (roheline vein), kohalik valge vein, mis on õige pisut gaseeritud. Elamus: Matk mööda levadasid Levadad on vanad veejuhtimiskanalid, mis saavad alguse mägedest ja suunduvad alla rannikule. Neid mööda kulgevad saare kõige elamusterohkemad matkarajad. Valida saab jalutuskäigu nii mägedes kui päikeselisel rannikul. Raskemad rajad eeldavad korralikku varustust ja kogemusi: taskulampide valgel tuleb läbi ronida tunnelitest ning ette võtta järske tõuse või laskumisi. Lihtsamad – aga üldse mitte vähem kaunimad rajad – on jõukohased ka lastele. Igas hotellis osatakse öelda, kust mõni rada algab või kuidas leida matkajuhti, kes levadadele rändama viiks. Kuidas kohale saab? Oktoobri lõpus hakkas esimese odavlennufi rmana Londonist Madeirale lendama EasyJet, mis teeb sellele sõbralikule saarele pääsemise lihtsamaks. Ehkki odavlennufirmad ei arvesta ümberistuvate reisijatega, klapivad hetkel lennuajad nii, et Madeira lennukile jõuab ilusti. Madeira lennujaamas tervitavad saabujaid lille- ja veinikorvidega rahvariietes neiud, mängib orkester – siia on kõik oodatud. Hotellivalik on talvisel ajal lai – kõrghooaeg algab märtsist.