www.advent.ee	 Kas meie osalus oikumeenias kiirendab kalli Jeesuse tulekut või hoopis pidurdab seda? Nii palju, kui mina tean, meie kogudus ametlikult ei osale oikumeenias, kuid vastates küsimusele, võib öelda, et Jeesus tuleb õigel ajal. Õige aeg ei olene kalendrist, vaid Tema rahva valmisolekust kohtuda oma Päästjaga. Raamatust "Suur võitlus" 26.peatükist "Reform" võib lugeda: "Kui kõik need, kes olid töötanud ühiselt aastal 1844, oleksid võtnud vastu kolmanda ingli kuulutuse ja kuulutanud seda Püha Vaimu väes, siis oleks Issand nende jõupingutustega võimsalt kaasa töötanud. Maailm oleks saanud valgustatud. Aastaid tagasi oleksid maailma elanikud saanud juba hoiatuse, lõputöö oleks tehtud ja Kristus oleks tulnud oma rahvast lunastama..... Halastusest maailma vastu viivitab Jeesus tulekuga, et patused võiksid veel kuulda hoiatust ja leida Temas kaitset, enne kui vallandub Jumala viha." Siit võib järeldada, et meie tegevus või tegevusetus mõjutavad Kristuse tuleku aega, kuid Ta tuleb kindlasti õigel ajal.