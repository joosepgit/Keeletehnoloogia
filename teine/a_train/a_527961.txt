www.bioneer.ee	 Maailmas on paljud inimesed ühinenud apaatia vastasesse liikumisse, et ühiselt võimalikult palju keskkonna- ja sotsiaalküsimustes ära teha. Anti-Apathy liikumine põhineb ideel, et peaksime kõik tegema midagi maailma paremaks muutmiseks ning meie apaatia on üks põhjustest, miks asjad paremuse poole ei liigu. Liikumise pooldajad loodavad äratada ka küünilisemad kaaskodanikud tegudele, sest iga inimese käitumisel on oma mõju. Liikumise koduleht asub aadressil antiapathy.org ja sealt leiab palju põnevaid ideid, kuidas olla aktiivne kodanik. Meie siin Eestis saame aktiivsed olla kodumaistes ja rahvusvahelistes organisatsioonides, vabatahtlikuna tegutsedes ning ka enda käitumise mõjude osas teadlikumaks saades. Valik on Sinu!