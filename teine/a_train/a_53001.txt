www.naisteleht.ee	 Täna menüüs: maasikad, maasikad ja veel kord maasikad! Maasikatest saab lihtsa vaevaga valmistada nii hommiku-, lõuna- kui ka õhtusöögi. Magustoidust rääkimata! Kerttu Jänese Magustoiduks Grillitud maasikad kohupiima-kamakreemiga 500 g maasikaid 100 g suhkrut 600 g kohupiimapastat 400 g vahukoort 300 g valget šokolaadi 3–4 sl kamajahu sidrunimahla vanillsuhkrut kaeraküpsiseid Sega kohupiimapasta, vahustatud koor, sulatatud valge šokolaad ja kama kreemiks kokku. Purusta kaeraküpsised ja puista serveerimisalusele kõige alumiseks kihiks. Puhasta maasikad ja raputa peale suhkrut. Grilli maasikaid maksimaalselt paar minutit ja aseta siis kihiti kreemiga serveerimisalusele. Kihiline maasika-küpsisemaius 12 maasikat 100 g rõõska koort 125 g toorjuustu või kohupiima 6 küpsist Purusta kaks küpsist ja puista klaasi põhja. Küpsisepuru peale pane viis neljaks lõigatud maasikat. Vahusta rõõsk koor ja sega toorjuustu või kohupiimaga ühtlaseks vahuks. Aseta pool sellest maasikatele. Pudista veel kaks küpsist ja viiluta küpsisepuru peale viis maasikat. Kata maasikad vahukoore-toorjuustu(kohupiima) vahuga. Pudista kõige peale veel küpsist ja kaunista maasikatega. Valmista muffinitainas, nagu pakendil juhendis kirjas. Jaota pool tainast ühtlaselt vormidesse. Viiluta maasikad ja jaga vormidesse. Tõsta maasikatele sulatatud juustu ja teine pool tainast. Küpseta ahjus 180 kraadi juures juures pool tundi. Õhtuks Maasikasupp 0,5 kg maasikaid 2 sl suhkrut 1 l keefiri või maitsestamata jogurtit purustatud jääd musta pipart Puhasta maasikad, lisa suhkur, jää ja keefir ning mikserda läbi. Maitsesta vähese musta pipraga. Tõeliselt kosutav suutäis! Maasikad palsamikreemiga 300 g maasikaid 2 tl palsamikreemi peotäis basiilikut musta pipart Puhasta maasikad, lõika pooleks ja sega õrnalt kokku hakitud basiiliku ning vähese musta pipraga. Tilguta peale palsamikreemi. Ideaalne kooslus!