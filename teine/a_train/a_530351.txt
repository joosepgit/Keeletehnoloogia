www.advent.ee	 Liikumine ja värvid olid peamised mälestused ja muljed Seitsmenda Päeva Adventistide koguduse Lääne- ja Kesk-Aafrika Divisjoni esitlusest 06. juulil Edward Jones Domes, St. Louisis, kus kogudus peab peakonverentsi 58. töökoosolekut. Fotograafide tipphetk saabus siis, kui delegatsioon lavale astus. Lendlevad rüüd ja rohelise-punasekirjud, kullaga pikitud peaehted tekitasid soojuse ja elu tunde. Trompetite ja aafrika trummide saatel laulsid nad ülistuslaulu refrääni: “Puhu trompet, missioon on võimalik!” Koguduse selle piirkonna juht, pastor Luka Daniel ilmus lavale elegantses valges rüüs, saadetuna oma abikaasast, kes kandis briljantpunast riietust valge õlarüüga. Pärast oma kahe lähema kaastöölise tutvustamist andis Daniel lava Ambassadoride (Saadikute)-nimelisele acapella lauljatele, kellede rütmiline tants ja kaasakiskuv laul tõi publikult spontaanse aplausi. Aruanne, mis koosnes olulistest faktidest, numbritest ja statistikast esitati 15-minutilises videos. Aplaus ja naeruhääled kostsid siis, kui näidati pilti praegusest maailmakoguduse presidentist Jan Paulsenist, kandmas Aafrika rahvariideid. Norra päritolu Paulsen teenis Lääne-Aafrikas oma teenistuse algperioodil ja ordineeriti pastoriks Gaanas. Video, pealkirjaga “Muutuste väljakutse” viitas sageli organisatsioonilistele murrangutele, mis leidsid aset Aafrika mandri koguduses viimase kolme aasta jooksul. Administratiivsed muutused, kuigi vajalikud vähendasid Lääne-Aafrika regiooni liikmeskonda, jättes alles vaid “napid” 629 000 liiget. Ka varade hulk vähenes ümberkujunduste käigus: Lääne- ja Kesk-Aafrika Divisjonil on praegu vaid kolm ülikooli varasema kuue asemel. Hoolimata sellest on palju positiivset regioonis juhtunud. Adventkogudus on lugupeetud ja keskmiselt on regioonis üks adventist iga 421 elaniku kohta. Mõningates maades on see number veelgi suurem. Näteks Gaanas on üks adventist iga 73 elaniku kohta. Lääne- ja Kesk-Aafrika regiooni valitsused hindavad koguduse tegevust. Selle illustreerimiseks näidati, kuidas Nigeeria president Olusegun Obasanjo osales ühel adventkoguduse ülikooli jumalateenistusel. Ka teised valitsusametnikud on koguduse lähedalt seotud ja on tänulikud selle eest, mida kogudus teeb. Regioonis toimub suur evangeliseerimine ja viimase kolme aasta jooksul on läbi viidud mitmeid suur kampaaniaid. Gaana Vally View (Oruvaate) ülikoolis ristiti 3000 mitteadventistist üliõpilast ühel aastal. Kameruni pealinnas pidas Ameerika evangelist Doug Batchelor koosolekuteseeria, mis kanti äärealadele üle satelliidi kaudu. Põhiüritusel ristiti 1000 inimest, millele lisandus 4800 inimest äärealadel. Novembris 2003 pidas Põhja-Ameerika koguduse president Don Schneider kolmenädalase satelliitevangelismi seeria Nigeerias. Tulemuseks oli 3000 ristimist põhiüritusel ja 16700 muudes piirkondades. Kuid mitte ainult suured üritused ei ole evangelismi keskpunktis. Josephine Wagu toodi näiteks üksikisikust, kelle pühendumus muutis paljusid. Läbi süstemaatilise Piibliõppejuhiste jagamise viis tema töö 185 inimese ristimiseni. Adventkogudus Lääne- ja Kesk-Aafrikas edeneb ka läbi trüki ja meediatehnoloogia. Adventtrükikoda Gaanas paigaldas hiljuti 4-värvitrükimasina, mille võimsus ulatub tuhandete raamatuteni ööpäevas. Gaana meediakeskus toodab raadio- ja teleprogramme. Kogudusejuhig ütlevad, et edu tuleb inimeste kaasamisest suurtesse projektidesse. Rahvusvahelisel adventnaiste kongressil, mis peeti Abidjanis, Elevandiluurannikul, osales 3000 inimest. Togo rajaleidjate laagris oli samuti 3000 osavõtjat. Kirjandusevangelistide konventsioon Babcocki ülikoolis Nigeerias kogus 800 huvilist.