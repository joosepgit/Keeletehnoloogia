www.naisteleht.ee	 Kass ütleb, et mustust märgates on kõige targem kohe lapi ja vahendiga sekkuda, muidu kinnitub plekk nahapooridesse ja siis on seda juba raskem kätte saada. «Kord nädalas või paari tagant on mõistlik hele nahkmööbel üle käia,» soovitab ta. Tumedalt mööblilt mustus nii silma ei torka, kuid tolmu koguneb nahavoltidesse ikka. Igal juhul on asjakohane puhastada mööblit tolmuimeja tekstiiliotsikuga. Plekkide puhastamisel tuleb olla et tevaatlik: tugevalt nahka hõõrudes võib sellele kahju teha. «Nühitud koht jääb silmatorkavalt heledam,» hoiatab Kass. Targem on appi võtta puhastusvahend ja püüda sellega plekk välja meelitada. Puhastusvahendit katseta enne Esimese ettejuhtuva keemilise vahendiga mööbli kallale minna ei maksa, sest pole teada, kuidas see nahal reageerib. Targem on puhastus- ja hooldusvahendeid silmatorkamatul kohal enne katsetada. Nahkmööbli hooldustooteid on kauplustes mitmesuguseid: puhastusvedelikud, -piimad, -aerosoolid, -palsamid ja -lapid naha puhastamiseks, kaitseks ja vigade peitmiseks. Koostiselt on nad erinevad, kuid otstarbelt samad: puhastavad naha pinda, toidavad-kaitsevad nahka ja annavad sellele läike. Kuidas nahkmööblit puhastada? Pihustatavad puhastusained piserda nahale 15–20 sentimeetri kauguselt ja lase neil mõni aeg mõjuda, et mustus tuleks nahapooridest välja. Nahakreemid, -palsamid, -vahad ja –piimad on n-ö rammusamad hooldusvahendid – neid võiks kasutada kuu või paari tagant. Toitaineterikkad (enamasti lanoliin või mesilasvaha) hooldusvahendid aitavad säilitada naha elastsust ja vältida selle pragunemist. Nad tekitavad kaitsekihi, mis takistab mustuse imbumist nahapooridesse ja plekid ei imendu nii kergesti. Hoia nahka kuuma eest! Ära pane nahkmööblit radiaatorile, ahjule või kaminale lähemale kui pool meetrit, sest ülearune kuumus kipub nahka kuivatama. Ka otsene lõõskav päikesevalgus ei tee nahale head – see võib hakata pragunema. Varja mööblit päikese eest kardinate või rulooga. Kommentaarid