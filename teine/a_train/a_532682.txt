www.naisteleht.ee	 Kaneeli-pähkli biscott’id 1,8 dl võid 2,5 dl suhkrut 2 muna 1,5 tl vanillisuhkrut 6,25 dl jahu 1 tl kaneeli 1 tl küpsetuspulbrit 0,5 tl soola 2,5 dl sarapuupähkleid Eelsoojenda ahi 180 kraadini. Kata plaat küpsetuspaberiga. Vahusta toasoe või suhkru ja vanillisuhkruga kohevaks ning kergeks. Löö sisse munad ja sega veel. Sega teises kausis jahu, küpsetuspulber, sool ja kaneel. Ühenda kahe kausi sisud ja saad sitke taina. Lisa pähklid ja sega kõik hästi läbi. Vormi ahjuplaadile kaks ühesuurust madalat pisut piklikku pätsi. Küpseta neid 30 minutit. Tõsta ahjust välja ja jäta jahtuma. Siis lõika pätsidest paari sentimeetri laiused ribad, lao need uuesti plaadile ja küpseta veel 10–15 minutit. Hõõru kana kooritud ja pooleks lõigatud küüslaugu-küünega üle. Pintselda sulatatud võiga. Raputa peale 1,5 tl jagu kaneeli. Koori õun ja tükelda, sega ülejäänud poole teelusikatäie kaneeliga ja topi kana kõhtu. Kui sul on, võid koos õuntega kana kõhtu panna ka pohli või jõhvikaid. Küpseta kana 180 kraadi juures 30 minutit. Selle aja jooksul pintselda kana paar korda sojakastmega. Sega vein suhkruga ja lisa peeneks hakitud petersell ning niisuta sellega kana nahka. Jäta väike osa kastet alles. Küpseta kana veel vähemalt 30 minutit ja pintselda ülejäänud veinisegu küpsemise ajal kanale. Magushapu kapsa-õunahautis 1 kg valget peakapsast 1 dl head toiduõli 500 g magushapusid õunu 1 tl soola 2–3 spl õunaäädikat (võib asendada sidrunimahlaga) 1 tl kaneeli 2–3 spl suhkrut 2–3 dl vett Lõika kapsas peenteks ribadeks. Pane keedupotti, kalla peale vesi ja toiduõli. Sega kapsad veidi läbi ja jäta 10 minutiks kaane alla hauduma, et kapsas vajuks kokku. Samal ajal koori ja puhasta õunad ning lõika need sektoriteks. Sega õunad kapsaste hulka, maitsesta suhkru, soola, õunaäädika ja kaneeliga. Lase vähemalt pool tundi haududa, sega aeg-ajalt. Vajadusel võid lisada vett. Kui toit hakkab valmis saama, timmi maitset juba kasutatud maitseainetega. Serveerimisel võid värviks lisada käepäraseid marju: jõhvikaid, pohli, astelpaju vm.