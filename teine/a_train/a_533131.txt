www.naisteleht.ee	 Kodused kokteilid ei pea tingimata hirmkallid olema. Kiisk lohutab, et retseptis ette nähtud kallimad joogid võib vabalt asendada sama sorti odavamatega. «Ja kasutage jääd! Külm jook on hea jook.» Selle hooaja hittjoogiks on Mojito. Selle ja veel mõne suvise kokteili valmistamise saladustesse pühendas Kiisk ka Naistelehe. Kukk on mängus! Kust tuleb segujookide nimetus kokteil? Mitmed lood räägivad kukkedest. Näiteks üks neist. 18. sajandi lõpul ja 19. sajandi algul olid populaarsed kukevõitlused. Võitja tõstis klaasi, kaotanud linnu sabasuled niisutati «võidujoogiga» ja öeldi: «Joome koos kuke sabaga!» (inglise keeles on kukk cock ja saba tail). Seda lugu ja muud huvitavat kokteilidest ja nende valmistamisest saab lugeda Urmas Otspere raamatust «Joogiraamat. Särav kuld klaasis», mida soovitab algajale kokteilimeistrile ka Venus Clubi peabaarmen Ain Kiisk. Mis võiks kodusel kokteilimeistril olemas olla? Koteilišeiker – pole oluline, milline, peaasi et töötab. Sõel – sõela ülesanne on hoida jää segamisanumas, näiteks šeikeris, ja lasta vedelikul ilma jääta klaasi voolata. Baarilusikas – kasutatakse kas koostisosade või juba valmis kokteili segamiseks.