www.advent.ee	 Viis seitsmenda päeva adventisti liitus umbes 5000 naisega Ühinenud Maailma Organisatsiooni peakorteris New Yorkis organisatsiooni naiste staatuse komisjoni (NSK) 51. sessioonil. Sessioon, mis algas 26. veebruaril ja lõppes 9. märtsil, andis hääle miljonitele naistele ja tüdrukutele, kelle jaoks vägivald ja inimõiguste rikkumine on igapäevase elu osa. ÜRO ekspertide ja liikmesriikide raportid tõid välja, et umbes 55 miljonit tüdrukut ei osale formaalses haridussüsteemis ja enam kui 80 miljonit on abiellunud 13-ks eluaastaks. 2-3 miljonit tüdrukut seksuaalses teenistuses ja ei oma kunagi ligipääsu tavalistele inimõigustele ning 218 miljonit tüdrukut teevad tööd. “Päevakavas käsitleti erinevaid poliitikaid ja koostöölisi püüdlusi, kuid säilib nõudlus vastutustunde järele igas valitsuses, kodus, ühiskonnas ja institutsioonis,” ütles adventistidest naiste delegatsiooni juht Viola Poey Hughes. NSK-l esmakordselt osalenud adventkiriku lastetöö juht dr Linda Koh ütles, et kirik peab pakkuma enamat kui vaid vägivalda hukkamõistvaid sõnu. “Kirikuna peaksime me enam organiseeruma, et teenida neid inimesi, kes on sattunud sellise vägivalla ohvriteks.” “Tundub, et meie tähelepanu on sageli keskendunud vaid vaimulikule heaolule ja lunastuse hea sõnumi kuulutamisele, kuid me peaksime tegema ka rohkem selleks, et vastata inimeste füüsilistele vajadustele,mis võivad olla takistuseks evangeeliumi sõnumi vastuvõtmisel,” jätkas Koh. “Meil on tugev veendumus vabadusest ja vastutusest ning iga inimese õigustest,” ütles adventkiriku esindaja ÜRO-s dr Jonathan Gallagher. “Meie teoloogia annab mandaadi toetamaks neid, kes on rõhutud ja elavad vägivalla all, et tuua lohustust ja tervenemist Jumala lastele." Koh usub, et adventkirik suudab tuua dramaatilise muudatuse osaledes sotsiaalsete teemade lahendamises. “Kirik teeb juba palju teadlikkuse avardamisel, kuid mulle tundub, et me ei osale veel paljude valitsusväliste organisatsioonide tasemel.” “Meie naiste teenistused, laste- ja noorteosakonnad peaksid rõhutama osalemist ühiskonnas,” jätkas Koh. “Paljud üksikinimesed teevad seda kõike rohujuuretasandil ja kirik peaks neid nende püüdlustes igati toetama.”