www.bioneer.ee	 Sellega seoses käsitletakse antud teemat põhjalikumalt ka Euroopa Keskkonnaagentuuri (EKA) poolt. Iga kuu vaatleb EKA ühte elurikkusega seotud valdkonda ning selle tulemusena avaldatakse „10 temaatilist sõnumit 2010. aastaks”. Esimeses nendest käsitletakse kliimamuutuste ja elurikkuse vahelisi seoseid. Elurikkus hõlmab looduse mitmekesisust selle kõikidel erinevatel tasanditel – geeni, liigi ning ökosüsteemi tasandil. Elurikkuse kahanemine ja seeläbi ka looduse tasakaalu muutumine on suureks probleemiks kõigile elurikkuse osadele, sealhulgas ka inimesele ning hoolimata asjaolust, et rahvusvahelisel tasandil on nimetatud protsessi peatamiseks kokkuleppeid sõlmitud, pole need siiani soovitud tulemusi andnud. Arvestades antud asjaolu, pannakse lähikuudel paika tegevuskava kuidas minna edasi ning tegeleda elurikkuse kahanemise probleemiga peale aastat 2010. Vastavasisulised kokkulepped allkirjastatakse Jaapanis selle aasta oktoobris, kus toimub bioloogilise mitmekesisuse konventsiooni arvult kümnes osapoolte konverents.