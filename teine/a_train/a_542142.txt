www.naisteleht.ee	 Kassi näoga puuviljatort Põhi: 1 kolmekihiline tordipõhi 1 toru kohupiima 1 pakk vahukoort 100 grammi suhkrut Kaunistuseks: 1–2 kiivit 1 banaan 2 apelsini suur kobar viinamarju kõrsikuid Vahusta vahukoor suhkruga. Sega juurde kohupiim ja vahusta veel veidi. Lahuta tordipõhjad. Jaota kohupiima-vahukooresegu kolmeks ja pane segu nii tordikihtide vahele kui ka peale. Kaunista. Hoia torti üks-kaks tundi külmkapis. Kui tort on lauale toodud, tuleks see kähku ära süüa, enne kui puuviljad kuivama ja tumedamaks minema hakkavad. Kaunista: Lõika kiivid-banaanid-apelsinid ratasteks ja puhasta viinamarjad, et saaksid nendega torti kaunistama hakata. Lao puuviljalõigud tordile nii, et need moodustaksid vahva loomanäo. Nii saad vastavalt fantaasiale ja lapse soovile teha ükskõik millise looma näoga tordi. Kiisu vurrudeks pane näiteks kaks kõrsikut! Idee saime blogist toidupildid.blogspot.com.