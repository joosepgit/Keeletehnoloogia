www.advent.ee	 Tema visiit pastori kabinetti oli ootamatu ja tema sõnad raputavad. Paul oli 75-aastane ja oma koguduse üks juhte. Mina teenisin sel ajal koguduses ajutise pastorina. Pärast pühapäevahommikust minu esimest teenistust küsis Paul, kas ta saaks minuga rääkida. Paul,“ küsisin ma naeratades, kuidas ma saaksin sind aidata?“ Ta oli veidi närvis ja ta viivitas vastamisega. Ma ei ole kristlane,“ ütles ta väriseva häälega. Ma ei olnud päris kindel, et kuulsin teda õigesti. Paul ristiti umbes 60 aasta eest. Ta oli teenistuses ustav ja kirikus alati kohal. Kuid ta ütles uuesti: Ma ei ole kristlane.“ Paul selgitas mulle, et ta ei olnud kunagi evageeliumi tähendust mõistnud, kuni ühe päevini paar nädalat tagasi. Ja ta tunnistas, et ta oli elanud viimased 6 aastakümmet, oletades, et kiriku juures tehtud head teod ja teenistus viivad ta taevasse. Kuid nüüd teadis ta paremini. Nüüd ta mõistis. Minul oli see eesõigus Paulile evangeeliumi sisu selgitada. Sel ajal sai temast tõepoolest Kristuse jünger. Kaks nädalat hiljem tähistas kogudus koos 75-aastase vana mehega tema ristimist uue jüngrina Kristuses. Kadunud koguduseliikmetest Hiljuti viisime läbi üleriikliku uurimuse inimeste seas, kes olid olnud enne oma kristlastekssaamist koguduse liikmed, ja küsisime neilt, miks nad olid uskmatutena koguduses. Väga suur hulk inimesi vastas, et nad arvasid, et nad olid kristlased. Siiski avastasid nad hiljem, et eksisid. Siis küsisime, miks nad ei olnud kristlaseks saanud. Järgnevalt mõned korduvad vastused:  Esiteks, enam kui 50% küsitletuist ütles, et nad ei olnud kunagi kirikus kuulnud selget sõnumit evageeliumi kohta. Paul ütles mulle, et 60 aastat jutlusi ja teenistusi ei olnud talle selgust toonud.  Teiseks, umbes 10% inimestest viitas sellele, et nad olid teised teemad päästega segamini ajanud. Mõne jaoks tähendas koguduseliikmeks olemine kristlaseks olemist. Teised ütlesid, et altari juurde kõndimine“ või avalikult enese kristlaseks tunnistamine tähendas päästet.  Kolmandaks, mõned pidasid enese teenistust koguduse juures piisavaks tagatiseks taevasse pääsemisel. Nende arusaam päästest põhines tegudel.  Lõpuks, umbes 10% küsitletuist ütles, et nad ühinesid kogudusega teadmises, et nad ei ole kristlased. Nad olid nõus petma, et saavutada poliitiline või sotsiaalne pagas, mis kaasneb koguduse-liikmeks olemisega. Uskmatud koguduseliikmed Kui paljud meie koguduste liikmetest ei ole kristlased? Vastust sellele küsimusele ei ole võimalik ära arvata, kuid me andsime oma tagasihoidliku panuse selle väljauurimiseks, võttes aluseks statistilised andmed kristlastest koguduseliikmete kohta. Samas tunnistame, et meie uurimuses on vigu ja selle läbinägelikkus on täiuslikust kaugel. Meie meetod oli lihtne. Küsisime 315 koguduseliikmelt kaks diagnostilist“ küsimust. Esimene: kui sa sureksid täna, kas oleksid kindel, et pääsed taevasse? Teine: kui Jumal küsiks sinult, miks Ta peaks sind taevasse laskma, mida vastaksid? Meie uurijad jagasid vastused kolme gruppi. Esimene grupp esindas neid, kelle puhul oli selge, et nad ei ole evangeeliumist aru saanud. Kolmandas grupis olid need, kes paistsid evangeeliumi hästi mõistvat ja kes olid kindlad, et nad uskusid Kristust. Nende vahel oli väike arv inimesi, keda küsitlejad ei suutnud liigitada ei esimese ega kolmanda kategooria alla. Tulemused: 31% koguduse-liikmeist ei ole kristlased, 14% ei ole võib-olla kristlased ja 55% koguduseliikmeist on kristlased. Kui meie uurimuse tagajärjed USA koguduste peale keskmiseks arvutada, siis pea pooled USA koguduste liikmetest ei ole enda kristlaseksolemises kindlad. See on tõsine teema ja vajaks kristlaste poolt kohest reaktsiooni. Jõudes inimesteni nagu Paul Pauli vaimulik kasv on arenguteel. Thom,“ küsis ta, miks jutlustajad ja teised kristlased kõhklevad jagamast Kristust?“ Miks ma pidin ootama 60 aastat, enne kui kuulsin midagi kahetsusest? Kus on kõik kristlased? Miks nad on nii vait?“ Head küsimused, Paul. Need on väga head küsimused. Thom S. Rainer on LifeWay Christian Resources tegevjuht. LWCR on üks suuremaid kristlike uuringute keskusi maailmas. Artikkel on tõlgitud ajakirjast Adventist Review.