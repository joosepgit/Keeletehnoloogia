www.naisteleht.ee	 Mida tohib süüa? Tuntud USA toitumisteadlase, dieediraamatute autori Neal Barnardi soovitused on lihtsad (tema eesti keeles 2000. aastal ilmunud raamatu «Need toidud aitavad kaalust alla võtta» tiraaž on kahjuks juba läbi müüdud). «Ära jäta kunagi hommikueinet söömata. Parim hommikune toiduaine on kaeratangud või -helbed. Suur portsjon kaerahelbepurtu hoiab veresuhkru taseme ühtlase terve päeva. Päeva jooksul söö 5-6 korda,» õpetab dr Barnard. «Hoolitse selle eest, et sinu menüüs oleks piisavalt puu- ja juurvilju. Mina ka ei teadnud varem, kui maitsvad võivad olla mustad oad või kikerherned. Söö palju tofut ja pähkleid – need on peamised taimse valgu allikad. Söö täisteratooteid: täisterajahust pastat, täisteraleiba,» soovitab doktor. «Paljud usuvad ikka veel, et toiduaine tähtsaim näitaja on kalorisisaldus. Kuid näiteks tassitäie riisi (220 kcal) ja kolme lõigu keeduvorsti (220 kcal) mõju taljele pole ju ühesugune,» nendib Barnard. Riisi kalorid mõjuvad taljele palju vähem kui teevorstist, lihast või muust rasvasest toidust saadud. Miks tuleks loobuda lihasöömisest? Igal inimesel on nn rasvageen, mille toimel kõik toiduga saadavad üleliigsed kalorid ladestuvad rasvaks. Aga see geen sõna otseses mõttes kaob ära, kui sööd võimalikult rasvavaeseid toite. Kui sinu rasvakogumise masinal pole midagi ümber töödelda ja säilitada, siis see lihtsalt hävib!» Miks loobuda piimatoodetest? Inimene haigestub siis ju osteoporoosi? «Aasias ja subtroopilistes maades elavad valdavalt inimesed, kes piimatalumatuse tõttu ei tohi piimatooteid tarbida. Vajaliku kaltsiumikoguse saavad nad kätte sojatoodetest. Isegi kooritud ehk rasvavaba piim sisaldab 55 protsendi ulatuses vaid suhkrut – laktoosi. Osteoporoosi ei põhjusta toidu vähene kaltsiumisisaldus, seda tekitab hoopis liigne loomset päritolu valk meie igapäevatoidus. Teised riskifaktorid on pidev soola liigtarbimine, suitsetamine ja vähene liikumine.» Arvasin seni, et kala söömine on tervisele kasulik. Teie dieedis kalatoite aga ei leidu «Tõepoolest, kalalihas leiduvad omega-3 rasvhapped on meile kasulikud, kuid sama palju on kalas ka küllastatud rasvu. Küllastatud rasvad aga tõstavad vere kolesteroolitaset. Pealegi on kala tänapäeval üks kõige saastatumaid toiduaineid. Näiteks kontsentreerub kaladesse ookeani põhja sadestunud elavhõbe.» Kuumuta 1/2 klaasi puljongit potis, lisa sibul ja küüslauk. Kui sibul on pehme, lisa porgand ja seller. Viie minuti pärast vala juurde ülejäänud puljong ja vesi. Keeda, kuni porgand on pehme. Püreeri saumikseriga, lisa läätsed ja keeda nende pehmenemiseni. Sibula-imesupp 6 suurt sibulat kaks 400-grammist purki kooritud konservtomateid omas mahlas keskmine valge peakapsas Knorri prantsuse sibulasupi kontsentraati 2 rohelist paprikat 4 porgandit 1 juurselleri vars Tükelda köögiviljad tükkideks, kalla potti vett nii palju, et köögiviljad oleksid kaetud. Keeda algul tugeval tulel 10 minutit, siis lisa väheses vees lahustatud supikontsentraat. Hauta, kuni köögiviljad on pehmed. Maitsesta värskete ürtidega. Õhtu: superspagetid 220 g spagette ½ tassi punast või valget veini või vett 1 hakitud sibul 4 purustatud küüslauguküünt 2 tassi hakitud seeni 1 suur (umbes 700-grammine) purk tükeldatud konservtomateid 1 spl itaalia maitsetaimede segu 1 tl suhkrut ¼ tl musta pipart Kuumuta vedelik suures potis, lisa sibul, küüslauk ja seened. Keeda, kuni sibul on klaasjas. Lisa ülejäänud ained ja keeda tasasel tulel 15–20 minutit. Vahepeal keeda valmis spagetid ja nõruta. Serveeri spagetid vaagnal, kaste peale valatud.