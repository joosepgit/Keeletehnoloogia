www.advent.ee	 Laupäeva, 27.septembri, õhtupoolikul oli Tallinna adventkoguduses rõõmuhetk. Jumala sõnumit läbi laulude oli meile tulnud jagama ansambel D-duur koosseisus Allan Jallai, Hellevi Nõmmik, Indrek Ploompuu, Ülle Ploompuu, Madli Vahtramäe ja Toomas Lukk. Heliseadmise ülesande oli endale võtnud Sander Kalmus ning fotograafidena tegutsesid Kerstin Ploompuu ja Kristjan Kalmus. Konstert oli palve algusest lõpuni. Jumala lähedal olemisest ja tema ligiolu olulisusest. Puudutavat sõnumit oli lauludes palju - sellist, mis endasse vaatama ajendas ning mitmeid mõtteid tekitas. Enamus paladest oli bändiliikmete omalooming, mille taga peaasjalikult Ülle Ploompuu ja Hellevi Nõmmik. Huvitav ja rõõmupakkuv oli ka kuulda vanu laule uues kuues, nagu näiteks uus seade laulule "Ma otsustasin järgida Jeesust", mida esitati saateta nii inglise- kui ka emakeeli. Hinge jäi soe tunne ja südant täitsidki rõõm ning Jumala ligiolu. Aitäh D-duuri liikmetele, kes võtsid juba pimeneval õhtul veel ette kodutee, mis pikem kui meil, siiajääjatel. Teretulemast tagasi, kastma ja kastetud saama! Kirikupingis istudes ja sõnumiga muusikat kuulates tekkis küsimus, kas ja millal on plaanis välja anda D-duuri plaat. Nagu ikka - igale küsimusele leidub vastus. Vahel võib vastuse leidmine vaid veidi aega nõuda. Nendele küsimustele leidsin vähemalt osalise vastuse kontserti programmlehe tagaküljelt: "Kui teil on soov toetada D-duuri plaadi väljaandmist, siis saate annetada selleks raha kontole: aa 221030219365 Toomas Lukk Selgitus: D-duur Aitäh toetuse eest!" On plaanis! CD tuleb, siis kui aeg on küps ja raha koos! Tore, kui D-duuri muusika leiaks võimaluse veel paljusid rõõmustada - võtaks hetke ja aitaks kaasa?