www.naisteleht.ee	 Külmkapis säilivad toored munad paremini, kui nad on laotud restile, tömp ots ülespoole, ning kui munarest ei loksu külmkapi ukse küljes, vaid on mõnel riiulil. Keedumunadest püsivad söögikõlbulikud kauem need, mille koor on keetmisel terveks jäänud. Munakoore purunemise vastu aitab, kui lisada vette keedusoola või äädikat. Mune ei tohiks keema panna ka otse külmkapist võetuna. Ja veel: enne keetmist võib muna koore lamedamast otsast nõelaga läbi torgata. Pärast keetmist tuleb munad panna külma vee alla. Talleggi munameistrid soovitavad sibulakoortega värvitavaid mune keeta koguni 10–15 minutit ja jätta seejärel kuni neljaks minutiks külma vette jahtuma: «Siis eraldub munakoor eriti kergesti,» ütleb Ehand. Järgmine nipp on pärit kaalujälgijatelt: pane värske muna pärast keetmist kaheks minutiks jääkuubikutega vette, siis kümneks sekundiks keevasse ja siis uuesti külma vette. Lihavõttemunad, mida ei raatsi koksida Kes tahab lihavõttemune hiljem ära süüa, peab neid värvima looduslike materjalidega. Eemale tuleks lükata olmekeemia, kaasa arvatud riidevärvid: et munakoor on poorne, läheb värvaine sellest läbi; samuti ei tea me ette, kas muna keeb katki, muutudes söömiskõlbmatuks, või mitte. Sibulakoorte asemel võid kasutada ka kaselehti või lepakoort. Viimane peaks olema imeõhuke, siis saab seda muna ümber keerata ja kauneid mustreid teha. Mustrite saamiseks tee muna märjaks ja veereta seda tangu, tatra, hirsi, riisi või hästi peeneks lõigatud lõngajuppide sees – need hakkavad märjale munale kenasti külge. Seejärel keera ümber muna sibulakoori ja keeda. Mida tugevamalt ja tihedamalt koored muna ümber on seotud, seda tugevam ja selgem jääb muster munal. Värske spinatiga keetes omandavad munad loodusliku rohelise tooni. Rohelisi pühademune saab teha ka nii, et kastad juba keedetud munad apteegist ostetud briljantrohelise vesilahusesse. Ja kõige lõpuks: värvitud munad löö toiduõliga läikima. Muna toidab juukseid ja nahka Kanamuna on suhteliselt raskesti seeditav toiduaine, keedumunadest omastab inimene kõige paremini väärtuslikke aminohappeid. Laialt on teada, et muna sisaldab palju kolesterooli – ühes munakollases on seda 250–300 milligrammi, kuid kolesteroolist mitmekordselt rohkem on munas kolesterooli halva toime vastast ainet letsitiini. Kõrge kolesteroolisisalduse tõttu ei tasu munasöömisega liialdada vanemas eas, kuid üks muna nädalas tuleb igati kasuks. Lastel võiks muna menüüs olla ülepäeva, keskikka jõudnuil soovitatakse tarvitada kaks muna nädalas. Saksa teadlaste arvates on valkude parim kombinatsioon 35% munavalku ja 15% kartulivalku. Seega on kõik kartulivormiroad ja -kotletid eriti teretulnud. Muna rohke väävlisisaldus on hea juustele ja nahale. Täidetud tomatid 4 suurt tomatit 4 keedetud muna 4 spl koort soola, pipart, sinepit, petersellilehti Lõika tomatitel kübarad maha ja õõnesta lusikaga sisu välja. Raputa tomati sisepinnale veidi pipart ja soola. Peenesta keedetud munad, lisa sinep ja koor ning maitsesta. Täida tomatid va heldumisi munasegu ja tomatisisuga ning tõsta kübar peale. Kaunista peterselliga. Pühademunad suppi või salatisse Muna-redise salat 5 keedumuna 5 redist 0,5 klaasi maitsestamata jogurtit rohelist sibulat, soola, suhkrut, äädikat, sinepit Viiluta munad ja redised. Sega hakitud sibul maitseainete ja jogurtiga. Redise asemel sobib ka värske kurk.