arvamus.postimees.ee	 Sigrid Kõiv: mõistlik samm Haridusminister Tõnis Lukase otsus loobuda nii lapsevanemaid kui õpetajaid kohutanud põhikoolide ja gümnaasiumide lahutamise kavast on iseenesest kiiduväärt. REKLAAM Mitte sellepärast, et Eesti haridusvõrk oleks seisundis, mida pole enam võimalik parandada. Haridusministri taandumine on mõistlik samm seetõttu, et kui suurejoonelisel plaanil puudub toetus nende hulgas, kelle elu see otseselt puudutab hakkab, tähendab kavast loobumine inimestega arvestamist. See viimane ei ole Eesti poliitikas kuigi tavaline, meenutagem siinkohal näiteks kas või töölepinguseadusega toimunut, mida ametiühingud siiani valitsusele ette heidavad. Enamasti ei saa seadusi teha nii, et kõik oleksid täiesti rahul. Sageli tähendab süsteemi muutmine osa inimeste elus ebamugavaid muutusi. Kuid siiski peaks nii ulatuslikule ettevõtmisele nagu koolivõrgu reform eelnema vähemalt mingigi ühiskondlik konsensus. Praegu läks kava ees ja arutelu alles selle järel ning nii ei peaks sellised asjad käima.