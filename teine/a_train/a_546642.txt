www.advent.ee	 Vaatame veel korra tagasi suvisele perelaagrile, kus ühe töötoa teema oli väärtuspõhine kasvatus. Kasvatusteaduste doktor Karin Lukk küsib, mis saab siis, kui lapse kasvatamisel Kristusest üksi ei piisa. Janne Kütimaa leiab kurnatust ja lohutust mägedest. Kuidas edasi minna siis, kui näib, et sinu ees on ületamatu mägi? Ajakirjas toome teieni möödunud suvel USAs ülemaailmse adventkoguduse peakoosolekul vastu võetud seisukoha Loomise taaskinnitamise kohta. Kogemuste kotikesest saab lugeda adventkoguduse liikmete imelistest kogemustest koos Jumalaga. Lauri Beekmann tegi ülevaate pereraadios töötavate adventistide tegemistest. Koguduse rubriigis küsime, miks meestele kirikus ei meeldi. Edasi läheb Aino Ormuse järjejutt usukangelastest, seekord on vaatluse all Moosese elukäik. Ajakirjas on ka Lastekas ja veel teisigi rubriike. Vaatame tagasi ka mõnele suveüritusele ning tervitame sügist, oodates oktoobris Tartus toimuvaid noortepäevi. Ajakirja saab osta adventkogudustest üle Eesti ja Logose Tallinna poest. Ajakirja saab osta ka www.advent.ee lehe kaudu. Ajakiri maksab 20 krooni.