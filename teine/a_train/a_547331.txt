www.advent.ee	 Kanada kohus on andnud välja seaduse, mille kohaselt traditsionaalne abielu – ühendus mehe ja naise vahel – peab hakkama hõlmama nüüd ka samast soost ühendusi. Oma 12. Juuli otsuses teatas Ontario Ülemkohus, et tavapärane definitsioon abielule “kui ühendus mehe ja naise vahel, välistades kõiki muid ühendusi”, on ebapiisav tänapäeva Kanada ühiskonna väärtusi silmas pidades ning rikub gayde ja lesbide õigusi. Kohus on andnud föderaalvalitsusele aega kaks aastat selle definitsiooni ümbersõnastamiseks, et muuta siis samast soost paaride abielud seaduslikeks. Kohtunik Barry Bussey, Adventkiriku avalike suhete ja usuvabaduse juht Ontarios, ütles, et siin on kohus ületanud oma rolli. “Me eeldame, et see küsimus kaevatakse peagi Kanada Ülemkohtusse edasi,” ütles Bussey. Viimase nädala otsusega saab Kanada teiseks riigiks maailmas, kes tunnustab samast soost inimeste abielusid. Varem on seda teinud 2001 aastal Holland. Traditsionaalne peremõte on “väärtus, mida tasub hoida,” ütles Bussey. “Perekond on meie ühiskonna alustala. Seda on rünnatud läbi aegade ning see on kestnud läbi aastatuhandete tsivilisatsiooni edasiviiijana.” Bussey lisab ka, et traditsionaalne perekond on sügavalt juurdunud Kanada sotsiaalsesse ja seadusandlikusse süsteemi. Ta viitas eelmisel aastal aset leidnud juhtumile, mille otsus kinnitas, et Kanada konstitutsiooni ja seadusandluse põhjal on abielu “monogaamne erisoost inimeste suhe.” Bussey rõhutas, et see on teema, kus adventistid peavad tegema oma hääle kuuldavaks. “Viis, kuidas adventistid saavad kaitsta abielu selle rünnaku eest,” soovitas ta, “on esitleda abielu tugevust ja tähtsust nende oma elus ja tõestades seega, kui suur osakaal on sellel terve ühiskonna ülesehitamisel.” 1999 aastal vastuvõetud Adventkiriku ametlik seisukoht kinnitab, et piibellik seisukoht räägib “seksuaalsest intiimsuhtest ainult mehe ja naise vahelises abielu kontekstis.” Seisukoha põhjal otsustavad adventistid Jeesuse eeskujul toetada neid, kes võitlevad oma elus patuga, kuid mitte kinni pigistada oma silmi patu ees.