www.advent.ee	 Adventkiriku õpetlased ja juhid pidasid Usu ja Teaduse teemalist konverentsi 05.09.2002 Usu ja teaduse teema tõi 23-29 augustini Utah Osariigis USA-s kokku 84 adventkiriku õpetlast ning juhti konverentsile, mis oli esimene seeriast, mida spondeerib ülemaailmne Adventkirik. Rahvusvaheline Usu ja Teaduse Konverents oli algselt mõeldud dialoogina teaduse ja teoloogia küsimuste arutamiseks, mis kujundavad adventistliku arusaamise piibellikust aruandest elu ja maa loomisest. Regionaalsed koosolekud toimuvad veel järgmisel aastal erinevates maailmas osades ning seeria võtab kokku järjekordne rahvusvaheline konverents 2004 aastal. Algne ettepanek ütles, et “kiriku arusaamine maailma algusest mõjutab ka elu teisi dimensioone. Seega on tähtis ja arukas, et kirik uuriks 1 Moosese 1-11 teoloogilisi ja teaduslikke tõlgendusi.” Konverents peeti nii kiriku usu väljendamiseks Jumalasse, kui Loojasse nagu Piibel sellest räägib, kui ka dialoogi algatamiseks küsimustes, teemades ning vasturääkivates vaadetes mis eksisteerivad maailma alguse kohta. “Kirikuna ei tule me selle teema juurde neutraalse positsiooniga,” ütles ülemaailmse kiriku president Jan Paulsen oma konverentsi avakõnes. “Loomisega seoses on meil väga konkreetne, fundamentaalne arusaamine. Me usume, et maa ja elu loodi kuue päeva jooksul ning et maa sellekohaselt on väga noor.” Kiriku asepresident Lowell Cooper, kes oli ka konverentsi esimees, kiitis kirikut, kes oli korraldamas konverentsi usu ja teaduse teemal, mis sageli kõrvuti seisma panduna suuri pingeid loovad. Ta ütles, et “osade usklike jaoks on maa alguse küsimus selge. Teised omavad selles suhtes aga kahtlusi ning otsivad läbi teaduslike uuringute selgeid vastuseid.” Konverents Ogdenis algas hingamispäeva pühitsemisega ning meeldetuletamisega, et suur võitlus meie universumis toob taustsüsteemi adventistlikule kogemusele ning arusaamisele elust. Adventistlik arusaamine elust ja meie maailmast on otseses vastuolus tänapäevase teaduse maailmavaatega, mis selgitab eksistentsi täiesti naturaalsetel ja juhuslikel sündmustel pika aja vältel. Paulsen ütles, et “need teemad on jätkuvalt kirikutes üleval. Nad ei lähe ära, kui neid ei käsitleta. Me peame nendel teemadel kõnelema. Olen veendunud, et meie ühine innukus kiriku vastu aitab meil Püha Vaimu lähedalolekus kirikut kaitsta ja hoida seda kindla ja tugevana ning olema lojaalne Issanda tõele, hoide meeles, et Tema pühendumine koguduse vastu ei oma piire.” Osavõtjad rõhutasid, et tähtis ei ole mitte vaid erinevate vaadete mõistmine, vaid et selline dialoog on tähtis ka kirikule endale. “Pidada konverentsi, mis keskendub usule ja teadusele ning nende läbi loomisele, on raske, kuid väga vajalik,” ütles Paulsen. “Palju kasulikum raskete küsimuste eest põgenemise asemel on seda teemat selgelt käsitleda. On tähtis, et me õpiksime koos asju arutama.” Kirjeldades konverentsi ütles Geoscience Research Institute teadlane dr. Timothy Standish: “See on viis, kuidas õppida tundma kirikus toimuvat, mis on probleemid. Me saame leida need alad, kus oleme kindlalt ühel meelel.” Konverents rõhutas ka dialoogi tähtsust Adventkiriku koolide haridusprotsessis. Ida-Aafrika Ülikooli president dr. Mutuku Mutinga tõi esile nende teemade tähtsuse ka klassiruumi tasandil. “Selle koosolekul siin on hulgaliselt uurivaid teadlasi,” ütles Mutinga. “See on väga hea, kuna enamate uuringutega, tuleb ka enam avastusi, ning kokku tulles siin teadlaste ja teoloogidena suudame jõuda mingi arusaamiseni, kuidas esitada kristlastena neid teemasid ka meie noortele selgeks tehes selle, millel meie kirik rajaneb.” 2004 aastal koguneb veelgi suurem konverents teadlastest, teoloogidest ja kirikujuhtidest, et ettevalmistada raport nendest koosolekutest ning mis esitatakse ülemaailmse kiriku administratsioonile. Seniks aga konverentsid jätkuvad ning püüdlevad kasvava selguse poole kiriku arusaamises loomisest. Dr John Brunt, kes on teoloog ja tegevpastor ütles: “Inimeste arusaamised erinevad ja igaüks toob ehk esile tõe erinevaid aspekte. Kuid vaid Jumalal on täielik tõde, mida meie näeme osaliselt. Jumal aga soovib, et me liiguksime harmoonia poole.”