www.bioneer.ee	 „Metsad annavad meile nii palju ja FSC Reedega soovime seda tähistada. FSC on aidanud tarbijaid teadlikke valikuid teha juba peaaegu kakskümmend aastat kui asi puudutab metsadest saadavaid tooteid. Läbi FSC Reede soovime tarbijaid veelgi rohkem kaasata mõtlema metsade hea käekäigu peale“ ütles FSC juhataja Andre de Freitas. Eestis toimub selle päeva tähistamiseks FSC Eesti ja Fairtrade Eesti koostöös vastutustundlike toodete tutvustus Tartu Lõunakeskuse 3. sissepääsu juures kell 11:00-18:00. Kohapeal näeb, millistelt toodetelt vastutustundliku toote logo otsida, osaleda viktoriinis ja saada teada, milline on FSC ja Fairtrade’i seos Eestiga. Üle kogu maailma tähistavad täna metsaomanikud, sertifitseeritud ettevõtted, jaekaubandusettevõtted ja kohalikud kogukonnad seda päeva mitmesuguste sündmuste ja tegevustega. Kas see on siis sotsiaalmeedias kajastatav kampaania, allahindlus FSC toodetele, FSC teemaline kohvipaus töölistega või jalutuskäik FSC sertifitseeritud metsas - ettevõtted ja organisatsioonid kasutavad võimalust keskenduda FSC-le. Üksikasju üle maailma toimuvate FSC ürituste kohta saab internetiaadressilt: http://www.fscfriday.org/2012- events.10.htm