www.naisteleht.ee	 Suure üllatusena selgus, et enamik sõi odavaid tomatikastmega kalakonserve elus esimest korda – neid lihtsalt ei tarbita tänapäeva moodsates Eesti peredes. «Väkk! Mina seda küll ei taha!» oli noorukite vahetu reaktsioon pärast konservikarpide avamist. Kolm konservi jäigi noorukitest esimese suutäie järel puutumata. Hoolimata sellest, et kõikide karpide sisu enne testimist hoolikalt kahvliga peeneks sai hakitud, keeldusid nad söömast konserve, milles kalapead välja turritasid (Viru Rand), kalad olid täiesti lagunenud ja välimus eemaletõukav (SIA Saiva) või domineeris ebameeldiv kõrvalmaitse (SIA Kurzu Zeme). Ning pott säästupastaga, millesse esialgu umbusklikult suhtuti («Aga minu ema teeb makarone hoopis tuunikalaga!»), riibuti testi lõpuks jäägitult puhtaks. Mida tegime järelejäänud konservidega? Säästusalat pool pakki Euro Shopperi makarone (4.90, 400 g) karp Viru Ranna räimi tomatis (6.90) pakk hapukoort (200g, 4.80) 1 keedetud muna (1,2 krooni) maitse järgi koduseid marineeritud hapukurke Keeda makaronid, kurna ja jahuta. Haki muna ja konserv hoolikalt läbi, tükelda hapukurk. Sega kõik ained hapukoorega kokku. Kaunista peterselli või värske rohelise sibulaga (akna peal enda kasvatatud). Testijate muljed: Välimusel pole viga. Täiesti söödav konserv. Kaste pole siiski õnnestunud. Oi, kui maitsev! Kastet on vähevõitu, hakkides muutub konserv kuivaks. Aga ongi hea, et kastet vähe on – nii saab ise ketšupit juurde panna. Naturaalsed sardiinid tomatikastmes (SIA Senga, Läti) 24 punkti, 8.90 krooni See on ka täiesti maitsev konserv. Kaste on samuti hea ja vürtsikas välja tulnud. Selline hea traditsioonilise maitsega kalakonserv. Sellist on Eestimaal tõesti 50 aastat söödud. Hea maitsega, ei tahakski midagi enam lisada. Atlandi sardiin tomatikastmes (SIA Kurzu Zeme, Läti) 23 punkti, 8.90 krooni Pole viga, ei maitsel ega välimusel. Kaste pole siiski kõige parem – liiga õline. Traditsioonilise maitsega. Kastmega pole õnneks koonerdatud, täiesti normaalse saiakatte saab. Ainult tomatipastat lisaks. 20 punkti, 8.90 krooni Kala maitsel pole vigagi, aga värvus on ebameeldivalt mustjashall. Sellise maitsega kastet olen juba söönud. Kuidagi tuimavõitu, mõni eelmine konserv oli ikka parem. Kalatükid on nii jubedad mustad. Ei maitse! 18 punkti, 6.90 krooni Ilus punast värvi kaste. Polegi päid ega silmi karbis, täiesti söödav. Hea maitsega kaste, selline moodsalt vürtsikas. Luid on ikka hamba all tunda, seda konservi ei saa süüa, kui pole hästi peeneks hakitud. 15 punkti, 6.90 krooni Jälle ilusa värvuse ja hea maitsega kaste! Aga miks kalad nii pisikesed ja nii suurte peadega on? Neid kalapäid ei saa ju isegi korralikult peeneks hakkida! Kui üritada päid enne söömist konservist kätte saada, ei jäägi midagi süüa. Kilu tomatis (SIA Saiva, Läti) 11 punkti, 6.50 krooni Jube! Kilud on karbis täiesti ära lagunenud, nagu oleks neid tunde keedetud! See on sellepärast, et kalapäid näha ei oleks. Kaste on ka ebameeldiva maitsega, masinaõli maitse lööb üle! Konserv tuli sööjate puudusel ära visata. 10 punkti, 5.90 krooni Ei kõlba kuhugi: kilud on samamoodi täiesti ära lagunenud ja kaste ebameeldiva maitsega! Võimatu süüa, kaladel on nii vastik kõrbenud maitse. Kaste pole ka suurem asi. Kole värvus. PS. Seegi konserv tuli ära visata.