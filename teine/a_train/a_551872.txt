www.bioneer.ee	 Sarnase kampaania viis Valio läbi ka 2011. aastal. Kogutud 53 842 toodet jaotati puudustkannatavatele peredele läbi Tallinna, Tartu, Pärnu ja Põlva toidupankade. „Selline tulemus ületas meie ootusi enam kui kahekordselt,“ selgitas Valio Eesti turundusjuht Lauri Betlem. „Suuresti tingituna kampaania edukusest otsustasime ka sel aastal samasuguse kogumisaktsiooni korraldada.“ Eesti Toidupanga tegevjuht Piet Boerefijn on senise koostööga igati rahul: „Valio initsiatiiv ja taoline ettevõtmine on meie jaoks järjekordselt väga suureks abiks“. Ta märkis ühtlasi, et Eestis on 63 000 last, kelle vanematel ei pruugi olla võimalust selliseid tooteid osta. „Just lastega pered rõõmustavad kohupiima üle, sest puuduses elavad inimesed ei saa tavaliselt oma lastele regulaarselt kohupiima, puuvilju ja teisi tervislikke magustoite lubada,“ rõhutas Boerefijn. Sel kevadel Toidupangale kogutud Valio Alma kohupiimakreemid jõuavad abivajajateni alates maikuust kuni aasta lõpuni kord nädalas. Toidupank ja Valio teevad jätkuvalt koostööd selle nimel, et käesoleval aastal jõuaksid kohupiimakreemid kõikide nende linnade abivajajateni, kus on olemas toidupank.