arvamus.postimees.ee	 REKLAAM - Palun, et kommenteeriksite asjaolu, et teie populaarsus on kõigi teiste parlamendiparteide omast jätkuvalt poole väiksem. Vaevalt on põhjus vaid sisetülid ja elamisloaskandaalid - Keskerakond oma tülide ja skandaalidega on teist ju poole populaarsem? Kas on süüdi vaikimisi valitsuses n-ö Reformierakonna puudliks muutumine ning teisalt Jaak Aaviksoo erinevaid huvirühmi ärritavate võitlustega pildil olemine (mitte n-ö positiivse programmiga)? - Kuidas kommenteerite asjaolu, et hiljuti uut algust lubanud Sotsiaaldemokraatlik Erakond on juba teist kuud järjest Eesti populaarseim partei? Mille poolest erineb see näiteks kunagisest Res Publica tõusust? Aprillis ei ole erakondade toetusnumbrid olulisel määral muutunud. See, et Keskerakonnaga seonduvad skandaalid ja suur meediakajastus tõstab nende toetust, oli ettearvatav. Sotsiaaldemokraatide toetus on kõrge, sest tegelikkuses ei pea nad lahendama ühtegi Eesti elu reaalset probleemi. IRLi jaoks on oluline jätkata tööd stabiilse valitsuspartnerina ning realiseerida mitmed olulised IRLi algatused. Enne suve võtab riigikogu vastu kõrgharidusreformi ning vanemapensioni seaduse. Kõrghariduse kättesaadavus ja rahvastiku kestvusega seotud küsimused on IRLi jaoks strateegilise tähtsusega. Usun, et nende positiivsete muutuste ellu kutsumine suurendab ka IRLi toetusnumbreid.