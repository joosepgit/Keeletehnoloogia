www.naisteleht.ee	 Vähendab magusaisu Toidukorra asendaja teiseks suureks plussiks peab Elo asjaolu, et «see pruun pudi» segatuna peti, mahedamaitselise joogijogurti või lahja keefi riga võtab ära igasuguse magusaisu. «Mõne piimatootega segatuna muutub see kohevaks paksuks pudruks, mida saab isegi lusikaga süüa,» ütleb ta. Ja vähimaidki vaevusi pole kokteili tarbimine Elole põhjustanud, ei tunne ta nälga ega valuta tal pea. Elo dieet on lihtne: «Mina söön seda hommikueine asemel. Võin kinnitada, et pärast ühte klaasitäit ei taha tükk aega midagi peale haugata,» märgib ta, «ehkki purgiga kaasas olnud dieedisoovitused käsivad süüa neli-viis korda päevas. Nii et õige varsti pärast hommikueinet võib taas süüa.» «Daamide kokteili» suurimaks miinuseks peab Elo liigset magusust. «Kindlasti tarvitaksin seda ka õhtueine asendajana, aga lihtsalt ei suuda – õhtuks maitseb see niiii läilalt!» teatab ta. «Kel tahtejõudu rohkem ja kes suudab ka õhtueine selle kokteiliga asendada, see kaotab kaalu kindlasti veel kiiremini,» ütleb ta. Kokteil kõigest vajalikust Teiselt poolt pole tasapisi edasi liikudes jälle hirmu, et juuksed peast langema või jume halliks muutuma hakkaks, nagu mõnd karmimat dieeti järgides võib juhtuda. «Lugesin toote pakendil infost pool läbi ja väsisin täitsa ära: kui palju vajalikke vitamiine ja mineraalaineid see kokteil sisaldab! Ja lisaks hunniku kaloreid! Kõige rohkem aga meeldisid mulle soovitused süüa neli-viis korda päevas mõõdukas koguses madala kalorsusega toitu, juua rohkelt vett ja mitte süüa õhtul pärast kella kuut! Jumaluke, kui kõigist neist soovitustest suudaks kinni pidada, pole seda pruuni pudi vajagi!» Mis on Dieedijärgija Ekstra Kokteil? Sojavalgul on koos sojaubades rohkesti leiduva kiudainega kaalualandamist soodustav toime. Kokteili võib kasutada 1–3 korda päevas madalakaloriliste söögikordade juurde või söögikordade asendajana. 60 grammile kontsentraadile (2 kuhjaga mõõdukulpi) lisatakse 250–350 grammi rasvavaba piima, joogijogurtit, vett või muud jooki. Võib segada mikseriga.