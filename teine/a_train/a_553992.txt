www.advent.ee	 Sellel [linnal] on suur ja kõrge müür ning kaksteist väravat ja väravate peal kaksteist inglit; ning väravate peale on kirjutatud nimed, mis on Iisraeli laste kaheteistkümne suguharu nimed. Päevatõusu pool on kolm väravat, põhja pool kolm väravat, lõuna pool kolm väravat, õhtu pool kolm väravat. Ja linna müüril on kaksteist aluskivi ning nende peal Talle kaheteistkümne apostli nimed.” (Ilm 21:12–14) Kas Jumalal on iga inimese eluks täpne ja üksikasjalik plaan? Kas on olemas parim otsus”, mis on osa Jumala täiuslikust tahtest minu elu jaoks? Või on Jumalal sama eesmärgi saavutamiseks mitu võimalikku teed? Mõne jaoks võib parima võimaliku marsruudi leidmine kahe punkti vahel muutuda kinnismõtteks. Plaanisin ükskord reisi Mi-chiganist, kus ma elan, Floridasse. Märkasin, et kõik paremad teed viisid läbi Chattanooga, mis asub Tennessee osariigis. Seega oli suur küsimus, millist teed pidi minna Michiganist Chatta-noogasse. Leidsin, et võiksime minna läbi Indianapolise Nashvillei ja sealt otse Chattanoogasse. Või minna Louisvilleist idasse Lexing-toni ja sealt Knoxvillei kaudu lõunasse Chattanoogasse. Või min-na Michiganist või Indianapolisest ida suunas Ohiosse ning sõita Cincinnati kaudu Knoxvillei ja sealt edasi. Arvutasin vahemaid ja jõudsin järeldusele, et lühim tee Michi-gani ja Chattanooga vahel on Nashvillei kaudu. Teisalt, tee South Bendist kuni Indianapoliseni on häirivalt aeglane, sest seal on palju valgusfoore, ning Nashvilleis on tipptunni ajal väga raske sõita. Kui me aga suunduksime maanteed I-80 pidi ida poole Ohiosse, saaksime terve reisi sõita kiirteedel. Aga see tee oli ligi 160 kilomeetrit pikem. Samas – kui minna läbi Lexingtoni, saame vältida Nashvillei, aga see tee on 65 kilomeetrit pikem. Aga kui... Kas Jumalal on iga olukorra jaoks ideaalne marsruut või on kõige olulisem meie elu eesmärk? Meie elu eesmärk on arendada iseloomu ja jõuda nende hulka, kes elavad uues Jeruusalemmas. Lühim ja kergeim tee, või parim” tee ei arenda alati meie iseloo-mu. Mõnikord saame iseloomu kujundada vaid minnes tagasi ümbersõidule, mis viib meid auklikule kruusateele. Jumal teab meie vajadusi paremini kui meie. Tema suudab pa-rima võtta igast teest, mille me jalge alla võtame. Kõige olulisem on muidugi see, kuhu me välja jõuame. Kontrast ei saaks olla sel-gem kui see on Kuldse linna ja tulejärve vahel. Tapetud Tall käib meie ees – kõige olulisem on järgida Teda, kuhu iganes elutee meid ka ei viiks. Issand, ma tahan olla koos Sinuga pühas linnas. Mu suurim soov on, et ka mu pere ja sõbrad oleksid seal. Ma soovin täna, et Sina hoolitseksid kaardi eest.