www.naisteleht.ee	 Toit: Külm köögiviljasupp Suvel on kõigis Läti söögikohtades hittroaks külm supp värsketest köögiviljadest. See on palaval päeval mõnusalt jahutav ja kerge eine. Jook: Riia Balsam Läti pealinnas ei saa üle ega ümber Riia Balsamist. Soovitame külastada vanalinnas baari The Magic Bar (Kalku iela 10), kus kohalikud kokteilivõlurid segavad sellest kultusjoogist väga põnevaid kokteile. Elamus: Paadisõit Vaata Riiat vahelduseks vee pealt! Rendi südalinnas Vabadussamba juurest vesijalgratas või aerupaat ja liugle läbi kesklinna mööda Daugava jõega ühenduses olevat kanalit. Või mine laevareisile, mis viib Daugavat mööda Kišezersi järvele, mille ääres asub ka Riia loomaaed. Kuidas kohale saab? Saab autoga (307 km), aga nii Eurolines kui ka Hansabuss on Tallinna ja Riia vahel käima pannud mugavad bussid. Ööbida soovitame tuttuues Tallink Hotel Rigas (Elizabetes 24), mille plussiks peale vaatamisväärse sisekujunduse on ka asukoht – otse südalinnas ja 50 meetrit peavaksalist.