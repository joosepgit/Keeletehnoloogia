www.advent.ee	 Ilmutusraamatu 19. peatüki teine pool sisaldab palju haaravaid pilte. Ühel päeval märkasin 14. salmis väikest grammatikakõverust. Kreeka keeles on mineviku väljendamiseks neli erinevat viisi. Kreeka sõna, mis siin on tõlgitud, kui järgnesid (s 14), on lõpetamata tegevus kindlas kõneviisis. See sõnavorm väljendab minevikus toimunud jätkuvat tegevus. Teisisõnu, koos ratsutamine oli jätkuv tegevus. Taeva väed järg-nesid valgel hobusel ratsutajale. Selline järgnemine ei ole ühekord-ne tegevus, vaid jätkuv tava. Nad on harjunud oma juhile järgne-ma. Sageli sõltub maine ning ilmselt ka taevane edu sellest, et meeskond jääks kokku. Üks minu sõber nägi televisioonist Charlie Rose'i intervjuud tuntud ameerika jalgratturi Lance Armstrongiga. Armstrong oli just võitnud Tour de France'i neljandat korda järjest (nüüd on tal seitse järjestikust võitu). Armstrongi lugu ei muuda liigutavaks mitte see, et ta on esimene ameeriklane, kes selle ainulaadse spor-divõistluse on võitnud, vaid see, et ta on teinud seda hoolimata oma võitlusest vähiga. Tema taastumine vähist ja sportlik triumf on inspireerinud paljusid inimesi kõikjal maailmas võitlema edasi ka siis, kui haigus ründab. Intervjuu lõpuosas küsis Charlie Lance'ilt tema edu saladust. Kuidas võita kolm nädalat vältav Tour de France. Armstrong oleks võinud anda erinevaid vastuseid ja kõigil neil oleks kindlasti olnud sügav mõte. Ta oleks võinud rääkida trenni tegemisest, eesmärgikindlusest ja strateegiast. Kuid ta ei teinud seda. Ta rääkis Charlie'le, et tema edu saladus Tour de France'il oli põhimõte ära sõida kunagi üksinda”. Lance on osa US Postali meeskonnast, kuhu kuulub üheksa ratturit. Meeskonnal on üks eesmärk: toetada seda sõitjat, kel on võistluse võitmiseks parimad võimalused. Meeskond ohverdab end ühe sõitja nimel. Nad kan-navad tema jooki ja mõnikord sõidavad tema ees, et liider saaks sõita nende tuules. Nad suudavad võistluse läbida nii, et nende liider ei oleks kunagi eemal ega peaks võistlema üksi. Meeskonna-kaaslastest ümbritsetuna, ei sõitnud Lance kunagi üksi ja seega ei olnud ta teiste rünnakute suhtes haavatav. Ta jäi tugevaks kuni võistluse lõpuni ja võiduni. Ära sõida kunagi üksi” on taevane põhimõte, mis toimib nii rattavõistlusel kui ka eluvõitluses. Issand, ma vajan, et Sa täna koos minuga sõidaksid”. Ma ei saa sel-lest päevast üksi läbi minna.