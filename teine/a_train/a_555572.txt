www.naisteleht.ee	 6. Millest oled sõltuvuses? Armsast perest, mõnusast sõpruskonnast, heast muusikast – lemmikuks klassikaline muusika ja noortest meeldib väga Jana Kask – ning tippspordist. 7. Milline on sinu elu kõige piinlikum olukord? Kord sõitsin emaga Leningradi kasutatud värvitelekat ostma. Hirmkuuma suveilma käes higistades ja rasket Vene telekat põrandalt sülle upitades kärisesid teksad jalge vahelt lõhki. Oleks siis natukene, ei, ikka eest püksilukust kuni taha rihmani suurelt välja. Hea, et aluspüksid on välja mõeldud! 8. Kas vaatad enda peegeldust kaupluse vaateaknalt? Pole vaadanud, aga huvitav küsimus! Viimasel ajal proovin mõnikord uurida, kuidas juuksekasvuga lood on. 9. Kuidas teenisid esimese palga? Kui suur see oli ja mida selle eest ostsid? Esimene palk oli peenarde rohimise eest umbes üks rubla. Aastal 1953, kui oli veel vana rubla. Selle eest sain poest natukene klaaskomme.