www.advent.ee	 Seitsmenda päeva adventistide kirik ei võta omaks rooma katoliku kiriku vastast reklaami, mis on ilmunud Uus-Meremaa ja Papua Uus Guinea ajalehtedes. Reklaamid, mis ründavad paavsti ja Ühendriike, on laiali saadetud koguduse liikmete poolt ja on esile kutsunud laialdase meelepaha. Reklaamid trükiti ära Aucklandi ja Waikato kogukonna lehtedes ja Papua Uus Guinea Postikulleris. Need sõltumatud teenistused “ei oma meie heakskiitu ega toetust,” teatas Papua Uus Guinea kirik. Teade ilmus Postikulleris vahetult pärast reklaamide avaldamist. Vabandati “kõigi meie õdede ja vendade ees Kristuses” igasuguse valu pärast, mida nad reklaami läbi kogesid. “Me mõistame, et protestandid on aeg-ajalt õhutanud kitsarinnalisust ja eelarvamusi, kuid mineviku ebakristlikes tegudes ühe denominatsiooni süüdistamine ei ole ei ajaloo ega Piibli prohvetikuulutuste täpne esitus. Keegi ei saa end autentseks kristlaseks nimetada, kui ta ei suuda Piibli õpetamise kõrval armastust väljendada.” On “kahetsusväärne”, et reklaam “eksitas” lugejaid, kirjutas Põhja-Uus-Meremaa sekretär-kassapidaja Gavin Howie oma kirjas Aucklandi ajalehe toimetajale. “Kirik ei kinnita ilmiku-gruppide tegusid. Me keskendume hea sõnumi viimisele, et meie kogukond võiks mõista, aktsepteerida ja nautida kristlikku sõnumit Jumala armastusest, mida pakutakse igale inimesele Jeesuse Kristuse kaudu.” Waikato adventkiriku pastor kirjutas sarnase kirja Waikato ajalehele. Antud piirkonna Posti tegevjuht, Postikulleri avaldaja Bob Howarth ütles, et ta ei võta edaspidi koguduse lihtliikmetelt vastu mingisugust reklaami. “Ma vabandan teie ja teie kaaskristlaste ees pahameele pärast, mille reklaam esile kutsus. Ma tänan teid tolerantsi ja sallivuse eest,” kirjutas Hoearth Papua Uus Guinea adventkirikule. “Adventistid suhtuvad kõigisse meestesse ja naistesse Jumala ees võrdselt,” on kirjutatud teates, mille ülemaailmne adventkirik lasi välja 1997. aastal. “Me lükkame kõrvale kitsarinnalisuse iga isiku suhtes, hoolimata rassist, rahvusest või usustunnistusest Meie esmaülesanne on kuulutada evangeeliumi Jeesusest Kristusest Jeesuse peatse tuleku kontekstis, mitte osutada teiste koguduste ja denominatsioonide puudustele.”