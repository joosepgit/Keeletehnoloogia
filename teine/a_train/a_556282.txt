www.naisteleht.ee	 Vala väikesesse potti vein ja veiniäädikas, lisa pipraterad ja loorberileht ning keeda kahe kolmandiku võrra kokku. Kurna ja jahuta. Pane jahutatud vedelik kuuma vee vannile ja sega sisse munakollased. Lisa aeglaselt vispeldades selitatud või (selleks sulata tükeldatud või tasasel tulel, kuni tekib kolm kihti: vaht, kollane võirasv ja vedelik – kasuta vaid võirasva!). Vispelda, kuni segu pakseneb. Kõige lõpuks lisa värske sidrunimahl ja maitsesta. Samal ajal keeda kooritud spargleid mõni minut soolaga maitsestatud vees. Aseta taldrikule vaheldumisi rohelised ja valged sparglid ning vala kastmega üle. Kaunistuseks säti peale meelepäraseid salatilehti. Lõika kooritud sparglist pikad õhukesed viilud ning tõsta jäävette seisma. Vahetult enne serveerimist kuivata. Eemalda kalalt pindluud. Piserda peale Koskenkorva viina. Riivi peet ja maitsesta soola ning pipraga. Pane kala peale köögipaber ja selle peale poole sentimeetri paksuselt peedisegu. Jäta seisma üleöö. Tõsta peet paberiga kala pealt ära ja lõika kalast õhukesed viilud. Sega sinep ja sinepijahu munakollase sisse. Lisa suhkur. Vala peene joana pidevalt tugevasti vahustades sisse õli, siis sidrunimahl ja äädikas. Kui oled saanud korraliku segu, lisa mädarõigas, kergelt vahus vahukoor ja hakitud tilli. Serveerides kanna kaste triibuna kalalõikudele ja aseta peale sparglikera.