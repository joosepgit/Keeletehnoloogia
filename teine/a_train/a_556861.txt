www.advent.ee	 Kas te olete kuulnud inimesi ütlemas, et te näete välja täpselt nagu teie ema või et üks teie õdedest-vendadest on täpselt isa moodi? Inimesed istuvad beebialbumi taga ja otsivad sageli põlv-kondade vahelisi sarnasusi. Vaata, kellel on emme nina!” Jah, aga vaata, kelle põselohud tal on!” Ma olen alati imestanud, kust need lokkis juuksed ja rohelised silmad pärit on!” Sarnasused on filmitööstuse aluseks ja internet on täis kuulsus-te teisikute ja järeleaimajate reklaame. On teada, et Saddam Hus-seinil on turvaeesmärkidel mitu teisikut. Komöödiafilm Dave” paljastab, mis võiks juhtuda, kui presidendil oleks tagaruumis in-farkt ja turvaline teisik lehvitaks rahvale. Võimunäljas meeskond kinnitas, et presidendiga on kõik korras, kuid nad leidsid, et see teisik on kohutavalt kontrollimatu. Selles ei ole midagi uut. Char-lie Chaplini teisikuvõistlused olid hästi populaarsed kuni aastani 1915. (Charlie ise ei saanud ühel võistlusel finaali. Vaat see on alles identiteedikriis!) Metsalise kuju on segadusseajav sümbol olevusest, kes lõpuajal kehastab jõuliselt Ilm 13 merest tulnud metsalist. Ühe osana pet-tustest veenab see metsaline, et esimene metsaline on elus ja et temaga on kõik korras, kuigi teda ei ole silmapiiril (Ilm 13:12). Pettuse võtmesõna on sarnasus – kui see kuju ei oleks metsalise sarnane, siis ei saaks petta. Kelle moodi sina oled? Kas inimesed, kellega sa suhtled, näe-vad, kes on sinu Isa? Kas sul on oma Venna kombed? Kas sinu reaktsioon rasketele olukordadele tuletab inimestele meelde Talle või metsalist? Keda inimesed tundma õpivad, kui nad õpivad tundma sind? Kas sul on oma Isa silmad? Sa ei tohiks olla uhke oma kuju üle, uhkustada sellega, kuidas sa oma aega sisustad. Vaadates me muutume. Kui meie päeva peamine mõte on järgida kuumimat kuulsust või laadida alla kõige viimane hittlaul või näha kõige viimast saadet, siis sa oled teisik, kas sa seda ise tead või mitte. Aga siin on hea uudis: meil ei ole kontrolli oma lapseea piltide üle, aga vaimulikus maailmas saame ise otsustada, kelle moodi olla. Issand, ma teen otsuse olla üha rohkem Sinu moodi. Aita, et ma näeksin täna läbi kõik pettused.