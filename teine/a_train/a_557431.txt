www.advent.ee	 Ilmutusraamat seostab sõna tunnistus tavaliselt Jeesusega. Jo-hannes nägi Jeesuse tunnistuse” nägemust (Ilm 1:2). Sel samal põhjusel on prohvet üldse Patmose saarel (s 9). Lõpuaja jäägi omand (Ilm 12:17) on vaim, mis inspireerib prohvetikuulutust (Ilm 19:10). See on motiveeriv jõud, mis julgustab märtreid (Ilm 20:4). Jeesus pakub kogudusele oma tunnistust (Ilm 22:16). Aga sõna tunnistus võib käia ka usklike kohta. Altari all olevad hinged olid märtrid tunnistuse pärast, mis neil oli (Ilm 6:9). Kaks tunnistajat annavad enne oma surma tunnistust (Ilm 11:7). Nii said võitjad osaliselt võidu läbi oma sõna tunnistuse (Ilm 12:11). Me võime olla nõrgad ja vigadega, aga meie tunnistus rajaneb Tema tunnistusel. Niipea kui me saame midagi Jeesuse kohta teada, hakkame rääkima teistele seda, mida teame. Teatud moel on see nii, nagu juhiks pime pimedat! Üks minu sõber, Jim Park, käis Püha Pauluse katedraalis Londonis. Pärast kirikus käimist pidi ta tipptunni ajal jõudma tagasi Waterloo ron-gijaama. Katedraali töötaja soovitas, et ta läheks metroo asemel bussiga ja see näis talle nagu kena seiklus. Kulus minut minutit, et välja uurida, kummal pool tänavat ta pidi seisma ja missuguse bussi peale minema. Lõpuks sai ta bussile, mille kohta ta arvas, et see on õige, ja sättis ennast istuma sõiduks, mis pidi kestma 20 minutit – nii oli talle öeldud. Paari peatuse pärast tuli bussi pime mees ja istus Jimi kõrvale. Kaks meest said tuttavaks ja Jim sai teada, et Roger töötas muusikakirjastuses ja oli nüüd teel koju. Kuna pime mees ei sõitnud tavaliselt sealtkaudu Waterloo jaama, palus ta Jimi, et see ta õigesse kohta juhataks. Jim kogeles midagi vaikselt selle kohta, et ta ei ole ise ka kindel, aga lubas oma teadmiste kohaselt siiski aidata. Nende mõlema õnneks juhatas üks kolmas mees nad bussi pealt rongijaama. Roger ütles, et ta saab ise oma rongi peale, aga Jim nõudis, et ta saaks olla tema silmadeks. Nad murdsid endale kuidagi teed läbi jaama tipptunni segaduse ja kiiruse ja Roger jõudis oma rongi peale just hetkel, mil see hakkas liikuma Jumal muidugi teab, kuhu Ta läheb ja kuhu Ta tahab, et meie läheksime. Meil on tarkust igal käänakul Temaga nõu pidada ja oma plaanid Talle allutada. Aga kui me saame Tema tahte ja teede kohta rohkem teada, muutume me Tema silmadeks ja kõrvadeks siin maa peal. Selle tulemusena on meil uskumatu eesõigus olla tema tunnistajad. Nii tehes muutume Tema sarnaseks. Issand, ma tänan Sind, et Sa näitad mulle teed. Ma tahan olla täna teejuhiks” teistele.