www.naisteleht.ee	 Elamus: Tõeline Türgi küla Bodrumist veidi sisemaa poole jäävad külad on läbinisti ehedad. Turismipiirkonnast annavad seal aeg-ajalt märku mööda tanumaid veerevad konditsioneeritud bussid, uudishimulikud ninad vastu aknaid surutud. Sealne ja siinne külaelu olemuselt suuremat ei erinegi: mehed istuvad lihtsalt kaupluse asemel teemaja ees, libistavad Saku asemel Ayrani ja mängivad Trik-Traki, naised samal ajal rabavad kusagil tööd teha. Aga loodus! Lookas graanaatõunapuud, viigipuud, sidrunisalud ja mandariinipõõsad. Ah!! Kuidas kohale saab? Bodrumisse on kõige lihtsam minna, ostes mis tahes Eesti reisibüroost TEZ Touri reisipaketi. Viimase hetke pakkumiste hulgast võib leida kõigest 5000krooniseid puhkusi täiesti korralikus hotellis. Omal käel reisides on soodne lennata Tallinnast Londonisse ja sealt Gatwicki lennujaamast EasyJetiga Bodrumisse.