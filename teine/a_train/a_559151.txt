www.advent.ee	 (Ilm 7:13, 14) Jumala lõpuaja usklikud saavad võidu Talle kannatuste ja võidu läbi, mitte sõjalise vastupanuga. Kristus ilmutab oma jõudu palju selgemini murtute kaudu kui võimsate ja andekate kaudu. Püha Franciscuse alandlikkus edendas Tema kuningriiki enam kui paavstid, kes algatasid ristisõdu. Kristlik usk, mis seisab nõrkade ja jõuetute eest, on palju tõhusam kui see, mis kuulutab oma rikkust ja poliitilist läbilöögivõimet. Kodutud teismelised, kes kasvasid üles Philedelphia tänavatel, peksid kord surnuks noore korealase. Ta oli olnud kristlane, kes õppis Pennsylvania Ülikoolis. Kuriteo ajal oli ohver just pannud posti kirja oma perele Koreasse. Pere tuli kohtuistungi ajaks Ameerika Ühendriikidesse ja istus seal kogu aja vaikselt. Kui istung hakkas lõppema, palusid nad sõna. Kohtunik andis neile võimaluse rääkida vahetult pärast süüdimõistva otsuse ettelugemist ja enne karistuse määramist. Vanemad läksid kohtuniku laua juurde ja kohalviibijate suu-reks üllatuseks põlvitasid selle ees. Nad palusid kohtunikku mitte määrata karistust, mis tal mõttes oli, vaid vabastada oma poja mõrtsukad kautsjoni vastu, nii et nad saaksid neile pakkuda kodu ja hoolitsuse, mida neil polnud kunagi olnud. Me oleme kristlased,” selgitasid nad kohtunikule, ja me soo-vime neile poistele näidata veidigi sellest armust, mida Jumal meile on andnud.” Need, kes olid vanematele ja nende pojale nii palju kurja teinud, said nüüd osa armust, mida võis inspireerida ainult Jumal. Kohtunik, kes oli ajalehtede sõnul range ja tundetu, nuttis, kui ta ütles: Mul on kahju, aga meie õigussüsteem ei tööta nii!” Oma andestuses andsid need vanemad tunnistuse kuningrii-gist, mis on täiesti erinev meie maailma kuningriikidest. Selle kuningriigi õigussüsteem erineb radikaalselt sellest, mida meie tunneme, aga see on avatud igaühele, kes julgeb uskuda selle olemasolu ja vastu võtta selle radikaalseid lahendusi elu probleemidele. Issand, see andestava armu näide puudutab mind sügavalt. Anna mulle andeks minu andestamatus palju väiksemates olukordades. Muuda mu südant Talle eeskujul.