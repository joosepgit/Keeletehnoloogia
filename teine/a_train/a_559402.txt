arvamus.postimees.ee	 Koolisüsteemi muutja Heily Aaviku ligi kaheaastane kohtuepopöa Gustav Adolfi gümnaasiumiga oma 17-aastase poja Keni õiguste eest sai sel nädalal tulemuse, mis ajas ärevusse nii haridusjuhid, põhikoolilõpetajad kui lapsevanemad. REKLAAM Ühe poisi kaasusest sai riigikohtus põhimõtteline vaidlus, kas kool võib ise otsustada, keda kümnendasse klassi võtta. Kohtunikud jõudsid järeldusele, et kehtivad seadused ei anna võimalust gümnaasiumisse vastuvõtukatseid korraldada, arvestada tohib vaid lõpueksameid ja aastahindeid. Kuidas koolid tekkinud probleemi tänavu lahendavad, ei ole veel teada. Hariduseksperdid on ühel nõul, et süvaõppega gümnaasiume vaid hinnete alusel komplekteerida on ebaõiglane paljude andekate õpilaste suhtes. Olulised pole ju hinded, vaid tegelikud teadmised. Kuigi vigast seadust praegu parandatakse, ei muuda see paraku nende tuhandete noorte olukorda, kes saatuse tahtel just tänavu 9. klassi lõpetavad. Heily Aavikut pole siiski mõtet süüdistada – tema võitles vaid oma poja eest. Võidu saavutas aga seaduseloojate rumaluse tõttu.