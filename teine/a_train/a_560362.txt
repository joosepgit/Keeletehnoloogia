www.bioneer.ee	 Mida Bioneeri vabatahtlikud teevad? Bioneeri vabatahtlik on inimene, kes teeb portaalile vabatahtlikke kaastöid artiklite, uudiste, tõlkelugude, intervjuude või miks mitte ka video- või pildireportaažide näol. Bioneeri vabatahtlikud saavad aidata kaasa keskkonna ja säästva arengu valdkonna edendamisele. Mida Bioneer vabatahtlikele pakub? Et vabatahtlike tegutsemissoovi võimalikult hästi rakendada, pakub MTÜ Ökomeedia Vabaühenduste Fondi toel koolitusprogrammi , mis koosneb ajakirjanduse ja keskkonnateemalistest õppepäevadest. Lisaks teadmistele saavad vabatahtlikud suhelda mõttekaaslastega ja sel viisil kasulikult laiendada tutvusringkonda. Koolituste sarja lõpetajatest saavad Bioneeri portaali vabatahtlikud kaasautorid. Kuidas saada Bioneeri vabatahtlikuks? Registreerunud ja CV saatnud soovijate hulgast valitakse välja 15 koolitustele pääsevat vabatahtlikku. Kui olete huvitatud koolitusel osalemisest, siis saatke osalemissoov e-mailiaadressile katrin@bioneer.ee . Lisage kirjale oma nimi, e-mailiaadress, telefon ja vanus. Saatke meile ka lühike põhjendus, miks Te soovite olla Bioneeri vabatahtlik või miks just Teie selleks sobiksite. Lisage palun kirjale ka oma CV!