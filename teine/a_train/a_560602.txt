www.advent.ee	 Kiri Laodikeiale kirjeldab kogudust leige vee pildiga. Kuumad ja külmad joogid on mõlemad värskendavad. Külm jook kuumal päeval on omal kohal. Kuum jook külmal päeval soojendab sees-pidiselt nagu ei miski muu. Aga leige vesi ajab suurema osa ini-mestest iiveldama ükskõik millisel päeval. Umbes 10 kilomeetri kaugusel vanast Laodikeiast oli Heira-polise linn, piibliaegse maailma Yellowstonei rahvuspark. Seal olid geisrid, mullitavad allikad ja suured astangud mineraalveega. Need astangud olid Laodikeiastki näha. Heirapolise vesi oli kuum. Mõne kilomeetri jagu Laodikeiast idas oli Kolossa. Sealne pinna-vesi oli külm. Kuid Laodikeial ei olnud looduslikke veevarusid. Linna asukoha määras suurte teede ristumiskoht. Seega pumpas Laodikeia oma vee Heirapolise kuumadest vetest ja kui see linna jõusid, oli vesi muutunud leigeks. Kui ma esimest korda Heirapolises käisin, mis nüüd on Türgi kuurort Pamukkale, avastasime oma perega Pami hotellis selle salmi imelise tähenduse. Hotelli taga on terrassidega basseinid, mis näevad välja nagu kuumaveeallikad. Purskkaev pritsib basseini kuuma allikavett. Vesi, mis ülalt välja tuleb, on 56˚C soe ja iga järgmine basseinitasand jahutab seda veidi, nii et allapoole jõudes on vesi jahedam kui enne. Ja kõige alumisel tasandil on veejuga, mis langeb jahedasse basseini, imiteerides karstikoobastes olevaid salaktiite ja stalagmiite. Selle basseini kõrval on kütmata bassein, kus vesi on sama jahe kui ümbritsev õhk. Terrassil üles-alla kõndides saab proovida vee temperatuuri. Kui leiad endale sobiva temperatuuri, lähed sisse. Kui sa sellest sooju-sest väsid, lähed oma eelistuste kohaselt madalamale või kõrgema-le. Ma panin tähele, et inimesed kogunesid kas sooja vette üleval või külma vette all. Paljud käisid edasi-tagasi kahe taseme vahel. Aga keskmisi, leigeid basseine ei valinud keegi! See ei olnud mõ-nus ega lõõgastav. Jeesus juhtis tähelepanu sellele, et Laodikeia kogudus oli ebaat-raktiivne ja kasutu nagu Pami hotelli leiged basseinid. Laodikeia kogudus oli rahul vähemaga kui Jumala parim – see oli rahul keskmisega. Jeesuse vastus kogudusele on huvitav: Sa tekitad mi-nus tahtmise oksendada!” Teised kogudused võisid olla mandunud või kahanenud, aga see kogudus oli tõelises hädas. Issand, päästa mind leigusest. Olgu minu tunnistused täna kõigi jaoks värskendavad.