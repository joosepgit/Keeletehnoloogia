arvamus.postimees.ee	 Juhtkiri: vaja muuseum-raamatukogu Inimesed jäävad tööta, koolitustel käimata, näitused korraldamata. Selline on Eesti raamatukogude-muuseumide hetkereaalsus, kus rahanappuses tuleb inimesi koondada ja tegevusi koomale tõmmata. Õnneks pole keegi neist senini veel teatanud kogude täiendamise piiramisest. Ajaloo/kirjasõna talletamisest loobumine oleks juba kurjast. REKLAAM Muuseumide inforegistri järgi on Eestis ligi veerandsada muuseumi. Kas seda on palju või vähe, saab hinnata vaid nende muuseumide külastatavuse järgi. Kui ikka päevade kaupa haigutab «tühjus», tekib küsimus, kas ikka maksab... Loomulikult ei tähenda see museaalide hävitamist, ent ehk leiab selle «nurgakese» mõnes teises muuseumis. Pole põhjust salata, et nii mitmegi väiksema riigi- ja eurorahade toel elule aidatud muuseumimaja ülalpidamine nõuab summa, mis hakkab riigile ülejõu käima. Mõnegi muuseumi puhul tuleks mõelda ühinemisele. Ent kui muuseumid on aga mälestiste esitlejad, siis raamatukogud on paljudele eestimaalastele ainsad kohad, kus värskeid lehti, raamatuid lugeda.