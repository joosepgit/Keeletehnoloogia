www.advent.ee	 On alandav, kui sa mõistad, et oled suurel kogunemisel valesti riides. Ma mäletan korda, kui sain kutse osaleda Põhja-Kalifornia liidu konverentsil, kuhu tuli umbes 400 pastorit ja kogudusejuhti. Don Schneider, kellest hiljem sai Seitsmenda Päeva Adventistide Põhja-Ameerika Divisjoni president, juhatas seda konverentsi. Need, kes teda hästi tundsid, rääkisid lugusid tema tavapärastest naljadest, et oma kõnet alustades inimeste tähelepanu pälvida. Aga mina ei tundnud teda sel ajal piisavalt. Ma olin selleks reisiks valmistunud ja veetsin veel viimaseid tunde oma töö juures, kui Schneider koju minu naisele helistas. Ta selgitas, kes ta on, ja ütles: Ma soovisin sinu abikaasale teada anda, et meie koosolek on meie laagripaigas Leoni Meadowsis ja et ta paneks selga igapäevased ja soojad riided.” Mu naine otsustas mind aidata, võttes kõik ülikonnad kohvrist välja ja asendades need metsajakkide ja teksastega. Koju saabudes olin uudist kuuldes rõõmus, kuna ma ei ole ebamugavate lipsude suur fänn! Võtnud oma pagasi kaasa, suundusin lennujaama poo-le. Sama päeva õhtul sõitsin Sacramento lennujaamast Leoni Medowsi poole ja sain kohapeal kõik asjad kenasti ära sättida. Panin selga kena musta-punase pleedimustrilise flanellsärgi ja jalga parimad teksad ning läksin allakorrusele esimesele koosolekule. Kui ma sinna jõudsin, istus saalis ja ootas mind 400 inimest, seljas kolmeosalised ülikonnad ja kenad kleidid. Sel hetkel tundus mul-le, et mind on ninapidi veetud! Ma olin nagu hulkur ballil. Ma ei osanud midagi muud teha kui minna otse mikrofoni juurde ja ütelda: Enamik teist ei tunne teda veel nii hästi (Schneider oli sinna piirkonda tulnud kaks kuud varem), aga Don Schneider on tuntud suure naljaviskajana.” Siis selgitasin, mida ta oli mulle teinud, ja kasutasin ülejäänud nädalavahetust, et talle tagasi teha! Pole üldse tore olla tähtsal üritusel ebasobivalt riides. Samuti ei ole meeldiv ümbritsevate inimestega käituda taktitundetult. Rõi-vastuse tähendus selles salmis on vaimulik. Jeesus vaatab Sardeses ringi, et leida taeva kandidaate. Seal ei ole keegi kohatult riides. Jumala kohtumõistmine ei puuduta meie välimust, kuid seal võe-takse arvesse iga inimese tõeline iseloom, kui ta on vastu võtnud Jeesuse päästva ohvri. Need, kes praegu Kristust järgivad, ei ole seal kohatus olukorras! Issand, puhasta mu süda kõigist vaimulikest plekkidest. Luba, et tae-vane elu oleks juba praegu minu elu reaalsus.