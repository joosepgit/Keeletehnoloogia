www.bioneer.ee	 Kaks kuud loenguid, etendusi ja filme kulmineerub sel reedel Eesti Vabariigi juubeliaasta lõpetamisega Estonia kontserdisaalis. Kutsutud on sadu külalisi üle Eesti, kõiki, kes aitasid kaasa Eesti juubeli tähistamisele. Suurejoonelise show lavastab Peeter Jalakas, kaasa teeb Von Krahli Akadeemia rahvusvaheline trupp, Eesti Muusikaakadeemia, Eesti Kunstiakadeemia ja Viljandi Kultuuriakadeemia tudengid ning RAM. Vaata ETV otseülekannet 28. novembril kell 19 ! Von Krahli Akadeemia võtab pärast kahekuist maratonprojekti aja maha. Kunstnikud lendavad oma perede juurde Bangladeshi, Argentiinasse ja mujale, et uuel aastal jätkata uue hooga. Akadeemia trupp naaseb ning veebruari lõpuks valmib Von Krahli Akadeemia 2008. aasta sügissemestrist inspireeritud lavastus. Vaata uut infot alati Von Krahli kodulehelt! NB! Igalaupäevased Von Krahli Akadeemia telesaated ETVs jätkuvad kuni 6. detsembrini (eetris laupäeviti kell 16.10, kordus esmaspäeviti kell 00.30). Vaata saadet "Kas on elu pärast kapitalismi?" ja avalda arvamust www.vonkrahl.ee/ foorum . Saateid näeb ka Von Krahli kodulehel.