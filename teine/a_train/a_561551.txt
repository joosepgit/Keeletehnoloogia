www.bioneer.ee	 Üsna levinud on õigustus, et kui puhastusvahendid tõesti sedavõrd ohtlikud oleksid, siis neid ju ei müüdaks. Olete te selles kindel? Parem seiske ise oma tervise eest hea ning teadke, et toote ohtlikusest, ohutusest ja tegelikust kvaliteedist räägivad teile toote koostises olevad ained. Järgnevalt räägimegi kuuest ohtlikust kodukeemia grupist, mida vältides või alternatiividega asendades, saame säästa enda ja oma lähedaste elu ning tervist. 1. Antibakteriaalsed puhastustooted OHT: Tervise seisukohast lähtudes on ohutum pista rinda bakteritega, kui neid tapvate puhastusvahenditega. Enamus selliseid tavakasutuses olevaid puhastusvahendeid sisaldavad triklosaani, mis on üks dioksiini vormidest ja mida on seostatud immuunsüsteemi nõrgenemise, fertiilsuse languse, hormonaalsüsteemi häirete ning sünnidefektidega. OHT: Kuidas õhuvärskendajad töötavad? Kas õhuvärskenajad eritavad mingeid aineid, mis asuvad halvasti lõhnavate ainetega võitlusesse? Kas toimub lahing, mille lõpptulemuseks on värske õhk? Kahjuks mitte. Tegelikult õhuvärskendajad mõjutavad otseselt meie hingamisteid, kattes need õlikihiga või mõjutades haistmismeelt haistmist summutavate ainetega. Ühte sellistest ühenditest - formaldehüüdi - peetakse kantserogeeniks (soodustab vähi teket), mis võib põhjustada ka allergilisi reaktsioone, nahapõletikku, peavalusid, limaskestade ärritusi, liigese- ja rinnavalusid, kurnatust, uimasust ja immuunsüsteemi häireid. Teine peamine aine - fenool - võib põhjustada nahalöövet, külma higi, krampe, vereringehäireid või ka ekstreemsetel juhtudel koomat. ALTERNATIIV: Õhku aitab värskendada üheksal juhul kümnest värske õhu juurdevool. Kui värsket õhku ei ole võimalik organiseerida, siis aitavad ka loodustoodete poodides müügil olevad alternatiivsed tooted. 3. Vahendid nõudepesumasinasse OHT: Ka nõudepesumasinasse mõeldud pesuvahenditega on esinenud mürgitusjuhtumeid, eriti lastel. Nad sisaldavad kõrges kontsentratsioonis kloori, mis on mürgine ja võib põhjustada nahaärritusi, silmakahjustusi ning teiste limaskestade kahjustusi. Samuti võib seda sattuda väikeses koguses, kuid see-eest pidevalt, toidu sisse. ALTERNATIIV: Looduspoodidest on müügil samalaadsed tooted, mis ei sisalda fosfaate ega kloori. 4. Ahjupuhastusvahendid OHT: Ahjupuhastusvahendid kuuluvad kõige mürgisemate ühendite hulka, mida majapidamises leida võib. Nad sisaldavad naatriumhüdroksiidi (seebikivi derivaat), mis oma korrosiivsete omaduste tõttu võib läbida nahabarjääri ja põhjustada kudede kahjustusi. Samuti mõjub söövitavalt simadele ja kopsukoele. Lisaks sellele võivad ahjupuhastusvahendid sisaldada veel benseeni, tolueeni, ksüleeni, metanooli ja etüülbenseeni, mis on kõik tuntud kui kantserogeenid ning on võimelised kesknärvisüsteemi kahjustama (eriti ohtlikud lootele). ALTERNATIIV: Võib osta ohutumad küürimispastad loodustoodete kauplustest. Küürimissegu saab ka ise soodast, soolast ja vähesest veest kokku segada. 5. Vaiba- ja mööblišampoonid OHT: Koos plekkidega võib kaduda ka tervis. Vaiba- ja mööblipuhastusvahendite põhikoostisosa perklooretüleen (sama ühendit kasutatakse ka kuivpuhastuses) on tuntud kantserogeensete omaduste poolest ja võime poolest kahjustada maksa, neere ning kesknärvisüsteemi. Ammooniumhüdroksiid, mida vahendites samuti kasutatakse, toimib korrosiivselt, ärritades silmi, nahka ja hingamisteid. eelpool nimetatud ühendite aurud võivad põhjustada uimasust, unisust, iiveldust, isutust ning orientatsioonihäireid. ALTERNATIIV: Alternatiiviks sobivad jällegi sertifitseeritud ökotooted või ka sooda ja vesi. 6. WC- ning kahhelkivide puhastusahendid OHT: Nimetatud vahendid on enamasti väga mürgised, sisaldades hüdrokloriidhapet või hüpokloriidi, mis mõlemad on söövitavad silmadele, nahale ning võimelised kahjustama maksa ja neere. Vahendid võivad sisaldada ka benseeni, tolueeni, ksüleeni, metanooli ja etüülbenseeni, mis on kõik tuntud kui kantserogeensed ühendid, mis võivad kahjustada närvisüsteemi ja põhjustada sünnidefekte. ALTERNATIIV: Võib valida midagi loodustoodete kauplusest. Ka äädikas ja sooda võivad teha imet.