www.naisteleht.ee	 Peale fööni saab sellist soengut teha suurte lokirullidega. Selleks keera juuksesalk rullile nii, et juuksejuur jääb peanahaga risti, 90 kraadise nurga all, eriti pealael. Nii tõstab rull juuksejuurt ja soeng jääb kohevam. Soengut tegema hakates kanna kõigepealt juuksejuurtele soenguvedelikku või vahtu. Siis on föönitamise ja rullide tulemus püsivam ja parem. Kai Väärtnõu Milliseid vahendeid läheb suure soengu tegemiseks tarvis? Suuremad soengurullid (läbimõõduga 36–70 mm), soenguvedelik või vaht, mis garanteerib koheva ja püsiva tulemuse, kuumakaitse, kohevuslakk, tupeerimiskamm (kamm, millel on eri pikkusega piid, tavaline tihedam kamm sobib samuti), hõre laiapiiline kamm ja föön, millel on ka rullotsik.