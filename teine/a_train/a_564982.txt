www.naisteleht.ee	 Vastuseks eelmise sisse kande kommentaaridele niipalju, et ise imestasin ka esimest korda dieeti pidades, et kaelalt nii palju cm-d maha läheb. Poleks osanud mõõtagi sealt, kui üks targem inimene poleks soovitanud. Nüüd nii lahe jälgida mõõdulinti. Ja üks teine kommentaar küsis, et mis mind inspireerib. Toon siis välja mõned asjad: 1. Ma ei ole mitu aastat ennast rannas ja ujulas hästi tundnud, aga armastan jubedalt ujumist. Tahaks ka kohe rõõmuga randa minna ja seal riided seljast rebida (sündsuse piiridesse jäädes) ja siis hästi tunda seal ennast. 2. Kõhn sõbranna tõi mulle oma teksad, kuna jäi ise rasedaks ja tal pole nendega midagi teha tükk aega (siinkohal tervitused teile musikesed). Tahan, et need jalga läheks. 3. Jumaldan seda tunnet, mis tekib kui mõõdulint ja kaal jälle väiksemaid numbreid näitavad. 4. Igalühel on vast paar sellist inimest maailmas, kelle ette sattudes tahaks alati parim välja näha, kuigi see tegelikult ju ei tohiks oluline olla. Aga no kas teil siis pole nii, et kui näiteks endine boyfriend tuleb uue naisega vastu, siis tahaks nagu parem välja näha kui too uus? Muidugi on Murphy seadus, et sattud nendega kokku väsitava töönadala lõpus (silmaalused sinised, juuksed sorakil) toidupoes (midagi piinlikku ostmas) just pärast seda, kui oled tulnud trennist või solaariumist (nägu punane ja meikimata). 5. Järgmine nädal on kooli lõpuaktus. Leidsin sinna minekuks poest ühe eriti totaka kleidi ja nalja peab ju saama. Aga võimalikult hea pean ma selles kleidis ju ikkagi välja nägema :) Kommentaarid ka minul on kehakaaluga probleeme.juba mitu aastat olen jäänud 64-65 vahele. ja ma arvan,et alla võtmine on minul päris raske, sest,et kui ma aasta tagasi 8 kilo kaotasin siis need tulid paarinädalaga tagasi. ses suhtes kaalunumber polegi nii oluline. kui oled normaalkaalus, pole mõtet hakata dieeditama, söö korralikult ja tee trenni. mionu saavutus pole kaotada 10 kilo, pigem tahan lkahti saada kõhukesest,jalgadele lihast saada ja käsivartele muskleid saada! : )