www.bioneer.ee	 Ohtlike kemikaalide käitlemisega tegelev ettevõte peab vastavalt ettevõtte ohtlikkusele esitama kõik nõutavad dokumendid läbivaatamiseks ja kooskõlastamiseks Tehnilise Järelevalve Ametile. Kõik dokumendid tuleb hoida ajakohastena ning need regulaarselt läbi vaadata ja vajaduse korral uuendada. Dokumentide esitamine ja uuendamine Käesoleva aasta märtsis jõustus määrus, mis kehtestab uued nõuded ohtlike kemikaalide käitlemisega tegelevate ettevõtete poolt esitatavatele dokumentidele. Sellega täpsustatakse dokumentides sisalduvate andmete koosseisu. Juhul kui ettevõttel on eelnevalt olemas nõuetele vastav ja kooskõlastatud dokumentatsioon, siis ei pea dokumente koheselt uuenenud nõuetele vastavalt muutma hakkama. Dokumente tuleb uuendada ettevõtte tegevuses toimunud oluliste muudatuste või ülevaatamise tähtaja täitumise korral. Kindlustussumma puhul tuleb arvestada kemikaalide käitlemisega seotud tegevuskohta, kemikaalide kogust ja käitlemise viisi, tegevuse ja sellest tuleneda võivate kahjustuste ulatust ning muid asjaolusid. Kindlustussumma peab olema piisav, et katta lepingutingimusi.