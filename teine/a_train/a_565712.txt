www.naisteleht.ee	 4. Milline koht Eestis toob teil alati naeratuse suule? Munamäe vaatetorn, Taevaskoda ja Setanta pubi Otepääl, mis on vaatega Pühajärvele. Kohutavalt ilus, nagu oleks Šveitsis! 5. Nimetage mõni halb komme, millest tahaksite loobuda. Halb komme on see, et vaatan õhtuti võib-olla liiga palju telerit, aga loobuda ma sellest küll ei plaani. 6. Millisele toidule ei suuda te kunagi vastu panna? Hapukapsad kartuli ja sealihaga, aga mitte igasugused. Liha peab olema ikka kapsaste sees keedetud, mitte eraldi, ja seda peab palju olema. Tegelikult arvan, et suudaksin sellele ka vastu panna, aga meelsamini ei paneks. 7. Milliseid telesaateid te üksi kodus olles salaja vaatate? Samu, mida vaataksin kaksi. Ainult siis, kui on mõni reisivideo, kus ise peal olen, vaatan kõigepealt üksi – ma ei taha, et keegi teine seda enne mind näeks. 8. Mis on teie lemmiklinn maailmas? Tartu. See on ikkagi minu linn ja ikka tahaks ju koju. 9. Kas eelistate lahjat või kanget alkoholi? Ma ei ole kunagi eriline alkoholisõber olnud. Kodus on kapp seda täis, aga mind ei tõmba. Vahel harva võtan lonksukese konjakit. 10. Kui kaua aega teil kulub hommikustele iluprotseduuridele? Koos paratamatu pesemise ja mukkimisega 10–20 minutit. Arvestades juurde riietumise, jõuan uksest välja tavaliselt juba 30 minutiga. Kommentaarid