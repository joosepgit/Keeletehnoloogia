www.naisteleht.ee	 Sõites kas auto või bussiga mööda Eesti maanteid, vaatame ju harva, mis tee äärde jääb. Oleme ikka tegevuses auto juhtimise, ajalehe või raamatu lugemise või uinumisega. Et saaks vaid ühest kohast kärmelt teise. Signe Kivi ja Eve Kask on teinud teistpidi: võtnud aega ja reisinud läbi suure osa Eestist, et pildistada üles bussiputkad. Ja on sellel reisil näinud nii palju omalaadi kodumaad, nagu pildid suurepäraselt näitavad. Kivi ütleb raamatu eessõnas: «Eesti bussiputkad on veel omanäolised, esindades erinevaid stiile funktsionalismist rahvusromantismini. On hoolimist ja uskumatut hoolimatust, spontaanset eneseväljendust õrnustest roppusteni.» Järgmine kord on maanteed mõõta hoopis huvitavam.