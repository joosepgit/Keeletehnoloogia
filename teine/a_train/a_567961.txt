www.bioneer.ee	 Mobotix kaamerad on viimased 10 aastat jälginud O’Higgins’i nimelist Saksamaa uurimisjaama Antarktikas (German Antarctic Receiving Station), mis kogub andmeid geograafilistelt satelliitidelt ja tähtedelt. Esialgu jälgiti raadioteleskoopi analoog kaameraga, kui see suutis pilti edasi anda vaid heades tingimustes, kus oli piisavalt nähtavust ja valgust. Kuna raadioteleskoobi jälgimine, et veenduda, et see töötab korralikult, on uurimisjaama jaoks äärmiselt oluline, siis otsustati minna üle Mobotix kaamerale M1, mis teeb kõrge resolutsiooniga pilte ja kehvades tingimustes. Visa M1 kaamera peab Antarktises kannatama temperatuuri alates +10 kraadist kuni -30 kraadini ja tugevat tuult, mis puhub kuni 250 kilomeetrit tunnis. Samuti peab kaamera suutma teha korralikke pilte isegi pilkases pimeduses. Seni on aga kõik viis Mobotix kaamerat imehästi oma tööga hakkama saanud ning ühtegi probleemi seni avastatud pole. Põhjus peitub ilmselt selles, et kaamerad ei kasuta mehaanilisi mootoreid läätsede ega liikumise jaoks ning kaamerad töötavad ilma soojenduse ning jahutuseta. Mobotix kaamerad elektritarbimine jääb umbes 3-4W piiresse, kusjuures tavaline soojendusega kaamera tarbiks samades tingimustes umbes 10 korda rohkem ehk 40W. Aastate jooksul on kogu uurimisjaama süsteemi laiendatud ning lisandunud on ka kaameraid – kaks kaamerat jälgivad piirkonda ümber jaama ja kaks lisakaamerat filmivad pingviinide tegevust. Kaameraid vahetatakse pidevalt uuemate ja paremate mudelite vastu ning see tagab ka nende suurepärase vastupidavuse ekstreemsetes ilmastikuoludes. Pingviinid, kes kaamera vaateväljas jalutavad, pakuvad rõõmu kõigile – nad on igati oodatud külalised nii teadlaste kui ka fännide jaoks, kes neid interneti kaudu jälgides armastavad ennast nende tegemistega kursis hoida. Tänu pingviinidele on Mobotix M10 esimene loomade veebikaamera Antarktises.