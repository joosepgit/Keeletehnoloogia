www.bioneer.ee	 Loomuomaste eluviiside taaselustaja Jaanus Viese jagas Bioneeriga nippe, kuidas kasvatada põllutaimi põhu ja papi abil. Iga aiapidaja unelmat - taimede kasvatamist, ilma et peenraid kaevaks, rohiks ja kastaks - saab teostada kasutades peenrapõhjaks pappi ja asetades papile peale ohtralt põhku. Eelmisel kevadel asetas juured.ee uudismaale, kus kasvas kõrge hein, pappkastidest saadud papitükid ning puistas peale sõnnikut, mulda ja mõnele peenrale ka põhku. Seal, kus mullale puistasime peale ka põhku saime terve suve taimi kasvatada peaaegu rohimata, ainult vahel tõmbasime mõne üksiku umbrohu välja. Juured.ee kasutas põhu all mulla kihti, samas saab taimi edukalt kasvata ka lihtsalt põhu sees. Kartul ja ettekasvatatud taimed võib otse põhu sisse pista ja nad hakkavad kasvama. Mõned raskemini idanevate taimede seemned tuleb panna aga eelnevalt ca ööpäevaks likku ning seejärel asetada seemned kas savimullast kuulikeste sisse või siis mullaribasse, mis on puistatud põhu sisse. Põhu sees kasvatatud taimedel on küllaldaselt niiskust ja kuna umbrohud on eraldatud papi või ajalehekihiga, siis on neil ka piisavalt valgust. Kui veel lisada põhukihi alla komposti või lagunenud sõnniku kiht, siis saavad taimed ka piisavalt toitaineid. Samas saab edukalt ka ilma komposti (sõnniku) kihita. Põhu sees kasvatamine tagab igal juhul stabiilse saagi, kus puuduvad loodusjõududest põhjustatud üllatused. Lisaks arvukusele annab põhus kasvatamine taimedele hea maitse, eriti huvitava maitsega on näiteks põhus kasvatatud marjad (strawberry - eesti keeles maasikas, otsetõlkes põhumari). Iga aastane põhu abil kasvatamine teeb mulla aasta aastalt üha toitainete rikkamaks ning taimede saagikus on stabiilsem ja sageli suurem võrreldes ainult mulla abil kasvatatud taimedega. Lisaks annab põhupeenar aiapidajale palju vaba aega juurde. Näiteks leheküljel www.hot.ee/looduslikmaaviljelus on toodud näide mehest, kes asetas kevadel seemnekartulid maapinnale ning pani sinna peale ca 20 sentimeetrise põhu ja umbrohu kihi. Järgmine kord külastas ta peenramaad alles sügisel. Kartulisaak oli alati rikkalik. Põhu abil kasvatamise meetodit on maailmas laiemalt tutvustanud Masanobu Fukuoka, kes oma raamatus „Ühe kõrre revolutsioon“ näitab kui lihtsalt saab enamikke taimi, k.a. tervalija kasvatada põhu sees. Põhu abil kasvatamiseks: Aseta maapinnale (näiteks rohumaale) kaks kihti ajalehti või kiht pappi.