www.naisteleht.ee	 Geenid teevad karuteene Mõni inimene võib teha kõik, mida vähegi oskab, aga küünenahad lõhenevad ikka. Teine rohib paljakäsi peenraid, sulistab jääkülmas vees ja tema kätega ei juhtu midagi. Reilika sõnul on see paratamatus ja mõnikord on siin süüdlane geneetiline eelsoodumus. Sel juhul tuleks jälgida, et kõik ettevaatusabinõud oleks kogu aeg tarvitusele võetud, aga samas ka seda, et näiteks käte kreemitamisega ei liialdataks. Kreemiga harjunud nahk hakkab seda järjest rohkem nõudma ja kui siis ükskord juhtub, et lähed sõpradega telkima ning kreemituub ununeb koju, võid olla kindel, et naased retkelt veriste ja narmendavate sõrmeotstega. Küüneõlid ja kreemid on muidugi head ja kasulikud, kuid Reilika rõhutab, et nendega peab oskama piiri pidada, et need vastupidiselt mõjuma ei hakkaks. Anna-Liisa Mets Küünenahad läikima! Seesama sidrun, millega on toitude valmistamine välistatud, kui küünenahad katki, on uskumatult hea ennetusvahend, kui käed veel terved. Osta poest vitamiinidest pakatav sidrun, lõika pooleks ja pressi käsitsi või pressiga mahlast tühjaks. Kalla mahl kaussi ja pista sõrmed sisse. Sidrunivannid annavad küüntele ja küünenahkadele tohutult palju kasulikke vitamiine ja panevad sõrmed tervisest pakatama. Oma igapäevasele toidulauale too kindlasti muna, sest sealtki saad palju küüntele kasulikke vitamiine ja muid vajalikke aineid. Tugevad ja terved küünenahad otse poeriiulilt! Kui sa kodus sidrunimahla kaussi tilgutada ei viitsi ja tahad poest küünenaha hooldusvahendeid osta, siis valik on suur. Sally Hanseni küünenahaõli Hind: 139.00 Kanna õli küünenahkadele enne magamaminekut, siis jõuab see öösel piisavalt mõjuda. Hoolsal kasutamisel saad imetugevad küünenahad ja vastupidavad küüned. Sally Hanseni küünenahapliiats Hind: 169.00 Kreemipliiatsi otsas on pintsel, millega on hooldavat kreemi mugav küünenahkadele kanda, et need muutuksid tugevaks ja vastupidavaks. Trindi küünenahapalsam Hind: 169.00 Sellesse palsamisse võid sõrmed mõneks ajaks suisa uputada, kuid pärast tuleb see siiski nahka hõõruda. Täiesti õli- ja rasvavaba! Kissi küünenahapalsam Hind: 94.00 Seda ravivat palsamit tuleb kuivadele ja habrastele nahkadele kanda hommikul ja õhtul ning hõõruda täielikult nahka. Kissi küünenahaõli Hind: 89.00 Kanna ohtralt õli otse küüntele, küünenahkadele ja küüneotste alla ning masseeri seni, kuni näpud pole enam rasvased! Lumene küünenahakreem Hind: 109.00 Hõõru kreem õrnalt masseerides vähemalt kord päevas küünenahkadesse ja su küüned ning küüneümbrus on pidevalt niisutatud ja kaitstud.