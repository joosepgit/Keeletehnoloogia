www.bioneer.ee	 10.juunil Monte Carlos lõppenud Elektriautode maratoni 2012 Grand Prix võitis Olympic Casino Tesla. Auhinna andis pidulikul tseremoonial üle Monaco Vürst Albert II. Kokku läbiti maratoni jooksul 3351 km, võitja puhas sõiduaeg liikluseeskirju järgides oli 47 h ja 40 min. Korralduskomitee otsusega jagati lisaks Grand Prix´le välja ENSTO eripreemiad kolme kategooria parimatele: Autasustati ka maratoni viimase etapi võitjat, kelleks osutus Olympic Casino Tesla ning Elektriautode maratoni 2012 Vahemere etapi võitjat - Tallinna linna võistkond (Pobeda). Vürst Albert II-le anti tseremoonia käigus üle kingitused maratoni läbinud linnadelt sh Pärnu linnapea pöördumine, Pjotorkow Tribunalskist kaasa saadud elektriauode teemalise laste joonistusvõistluse kolm parimat tööd ning Kepno linna sümbol, millel kujutatud kahte luike. „Pooltel etappidel olid meid tervitamas kohalikud linnapead, sh viimase etapi ja kogu maratoni finishis oli kohal Monaco linnapea. Autasustamistseremoonial austas osavõtjaid oma kohalolekuga Monaco autoklubi juhtkond eesotsas president Michel Boeriga,“ rääkis maratoni peakorraldaja Jüri Tamm. „Tänavust maratoni jäävad iseloomustama neli märksõna: võitlus energia eest, ülimalt pingeline ajasõit, kannatlikkus laadimispunktides ja osalejate toonuses hoidmine,“ rääkis Tamm. „Magasime 10 päeva jooksul kokku max 47 tundi,“ lisas ta. „Kohalikel etappidel osales mitmeid erinevaid elektrisõidukeid ratasest kaubikuteni välja. Samuti oli rõõmutav kohata eri etappidel välismaal elavaid eestlasi, kes olid tulnud meile kaasaelama,“ rääkis Tamm. „Kui aga kogu maratoni iseloomustada, siis see on nagu Toru de France – võid sõita küll ainult ühe või paar etappi, kuid kui osaled algusest lõpuni, siis saad aru, mis see kõik kokku tähendab, saad aru taktikast, õpid inimesi tundma jpm“ ütles Tamm. Tänavune elektriautode maraton Tallinnast Monte Carlosse toimus 1.-10. juunil ja läbis 10 riiki ning 29 linna, k a selle aasta Euroopa Kultuuripealinn Maribor. Eelmise aastaga võrreldes kulges maraton Skandinaavia riikide asemel tänavu läbi Baltikumi ja Poola.