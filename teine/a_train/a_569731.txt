www.advent.ee	 Me oleme aegade lõpu läheduses. Mulle näidati, et Jumala uurimiskohus on juba jõudnud elavate inimesteni. Issand on hoiatanud meid sündmuste eest, mis hakkavad varsti toimuma.  Need, kes joovad samast õnnistusteallikast, muutuvad üksteisele lähedasemateks. Tõde, mis elab usklike südametes, juhib neid õnnistatud ja õnneliku osaduseni üksteisega. Nii vastatakse Kristuse palvele, et tema jüngrid oleksid üks nii nagu Tema on Isaga üks. Selline tõeliselt pöördunud südamete ühtsus annab jõudu. Jumalatute vahel valitseb samuti ühtsus, kuid see on vaid katteks pidevatele lahkhelidele. Nad on üksmeelsed, kui nad astuvad vastu Jumala tõele ja Tema tahtele, kuid kõiges muus ilmneb neis vihkamine, kadedus ja auahnus. 5T 99-101 Issand eemaldab maalt oma kaitse ning varsti valitseb siin surm ja häving. Julmus ja kurjus lokkavad nende seas, kes peavad end Jumala rahvast paremaks. Need, kes on jäetud Jumala kaitseta, ei tunne end turvaliselt mitte üheski kohas ega olukorras. Hakatakse teenima inimesi ja tegema uusi leiutisi vaid selleks, et luua võimsaid tapamasinaid.8T 50 Issand raputab maad kohutavalt. Me näeme kõikjal häda ja viletsust. Tuhanded laevad vajuvad meresügavustesse. Teele asuvad suured sõjalaevastikud, et hävitada miljonite elu. Ootamatult tekivad tulekahjud, mida inimkäed ei suuda kustutada. Tulemöllus pühitakse ära kaunid majad ja paleed. Üha sagedamini hakkab toimuma õnnetusi raudteedel. Rongid satuvad õnnetustesse, mis põhjustavad surma ning toovad inimestesse segadust ja hirmu. Lõpp on lähedal, armuaeg saab läbi. Oh, otsige Jumalat, kuni Ta on veel leitav, hüüdke Teda, kuni Ta on veel ligi! MYP 89, 90