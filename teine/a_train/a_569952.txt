www.naisteleht.ee	 Millal mürgitada? Reti toonitab, et mürgitamise tohib ette võtta tuulevaikse ja kuiva ilmaga. Ta lisab veel, et kõige efektiivsem on mürk lopsaka taimekasvu korral — kui umbrohi on põuas kuivanud, ei ole tulemus enamasti nii hea. Kui murus on ala, kuhu herbitsiide ei tohiks sattuda, tuleb see töö ajaks kilega katta. Sama soovitab Reti teha lähedusse jäävate okaspuudega. Ning muidugi peab mürgitaja kandma kaitseriietust. «Enamik inimesi jätab paraku kummisäärikud jalga ja respiraatori ninale tõmbamata,» on ta sunnitud tõdema. Triin Raestik Kui mürgitada ei taha Loodussõbralikud kodanikud ei ole oma koduhoovi mürgiga üle pritsimisest väga huvitatud. Mida arvata käte jõul umbrohuga võitlemisest ehk umbrohunapsajatest? Reti üks klientidest ei jõua ära kiita näiteks Fiskarsi umbrohunapsajat. «Eks ta ikka parem ole kui terav lauanuga,» naerab Reti, kuid nendib, et mürgitamine on siiski tõhusam, sest muru umbrohust puhtaks tegemine napsajaga tähendab reeglina mitme aasta pikkust tihedat tööd.