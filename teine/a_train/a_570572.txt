www.advent.ee	 Jalgade pesemise talitus seati sisse ka usutalitusena kirikutes.  See oli justkui katse, mille abil Jumala lapsed tõendasid oma ustavust. Kui tänapäeva iisrael järgib pühasid kombetalitusi, peaks see teenistus olema oluline osa Issanda surma mälestamisel. Jalgade pesemise käsk anti Kristuse järgijate heaolu silmas pidades. Kristus mõtles tõsiselt iga sõna, mida Ta lausus: “Sest ma olen teile andnud eeskuju, et ka teie nõnda teeksite, nagu mina teile olen teinud.  Kui te seda teate, õndsad olete, kui te seda teete!” Jh 13, 15.17. Selle talitusega tahab Ta uurida iga talitusest osavõtva inimese hinge tõelist olukorda. Ev 275 Kristus andis oma jüngritele mõista, et jalgade pesemine ei puhastanud neid patust, vaid nende süda katsuti läbi alandusteenistuse ajal. Kui süda on puhas, siis on sellest teenistusest küllalt, et see avalduks. Jeesus pesi ka Juudase jalgu, kuid ütles: “Teie ei ole kõik puhtad.” Jh 13.11 Juudasel oli Jeesuse teenistuse ajal reeturi süda ning Kristus teatas kõigile, et Ta teab seda ning et jalgade pesemise talitus iseenesest ei puhastanud tema süüd. 5BC 1138 Kui usklikud kogunevad neid talitusi läbi viima, siis on kohal ka saadikud, keda inimsilmad ei näe – inglid.  Inglid on kohal igal jumalateenistusel. Kristus on Püha Vaimu kaudu kohal, et kinnitada Tema poolt sisseseatud teenistust. Ta püüab veenda ja pehmendada südameid. Ükski kahetsev pilk või mõte ei jää Tema tähelepanuta. Ta igatseb näha kahetseva südamega inimesi. Tema, kes pesi Juudase jalgu, igatseb pesta igalt südamelt patuplekid.  Kõik, kes kogunevad kindlas usus, saavad suuri õnnistusi. DA 656