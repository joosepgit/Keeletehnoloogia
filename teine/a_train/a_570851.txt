www.advent.ee	 Jumala pitseri saavad vaid need, kes oma iseloomult sarnanevad Kristusele. 7BC 970 Just nii nagu vahale jääb pitsati jäljend, nii peab ka inimhing alluma Jumala Vaimule ja omandama Kristuse kuju. 7BC 970 Just kuulekus Jumala käskudele muudab iseloomu jumaliku Eeskuju järele. SD 52 Jumala pitser on neljandas käsus. Vaid see käsk kümnest sisaldab Seaduseandja nime ja tiitlit. See käsk kuulutab Jumala maa ja taeva Loojaks ning näitab Tema õigust meie ülimale austusele ja teenimisele. Ükski teine kümnest käsust ei määratle Isikut, kes käsud andis. ST June 14, 1910 Iisrael märgistas oma uksed verega, et näidata oma kuuluvust Jumalale. Samamoodi kannavad Jumala lapsed nüüdki märki, mille Issand on andnud. Nad seavad oma elu kooskõlla Jumala püha käsuga. Igale Jumala lapsele asetatakse märk, just nii nagu tehti märk iisraellaste ustele, et hoida neid üldise hävingu eest. Jumal kuulutab: “Ja ma andsin neile ka oma hingamispäevad kui märgi minu ja nende vahel, et nad teaksid, et mina olen Jehoova, kes neid pühitseb!” Hs 20,12 7BC 968, 969 Niipea, kui Jumala laste otsaesisele on asetatud pitser – nähtamatu pitser, mis jääb inimese olemusse ning mida ei saa eemaldada – niipea, kui Jumala rahvas on pitseeritud ja valmis raputamiseks, neid ka raputatakse. Tegelikult on see juba alanud. Jumala kohus on jõudnud maa peale,  et me teaksime, mis on tulemas. 4BC 1161