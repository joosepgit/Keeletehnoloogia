www.advent.ee	 Et te oleksite laitmatud ja puhtad, veatud Jumala lapsed keset tigedat ja pöörast sugupõlve, kelle seas teie paistate otsekui taevatähed maailmas. Fl 2,15 Kodu ülesanded ulatuvad kaugemale pereliikmetest. Kristlik kodu peab olema eeskuju, mis näitab elu tõeliste põhimõtete täiuslikkust.  Tõelisel kodul on inimsüdameile kaugelt suurem mõju kui ühelgi kantslist öeldud jutlusel. Kui noored väljuvad sellisest kodust, edastavad nad õpitud tõdesid teistelegi. Nii tutvuvad ka teised pered elu üllaimate põhimõtetega ning kogu ühiskond saab ülevate mõjutuste osaliseks.MH 352 Igast kristlikust kodust peaks paistma välja püha valgus. Armastus peaks ilmnema igas tegevuses. See peaks avalduma koduses suhtlemises tähelepanelikkusena ja õrna isekusetu lugupidamisena. On kodusid, kus seda põhimõtet rakendatakse – kus teenitakse Jumalat ja valitseb tõeline armastus. Sellistest kodudest tõusevad hommiku- ja õhtupalved hea lõhnarohu suitsu taoliselt üles Jumala poole ning Tema arm ja õnnistused laskuvad otsekui hommikune kaste üle palvetajate. Kõik võivad näha, et perekonnas toimib mõju, mis ilmneb laste käitumises; kõik võivad näha, et Aabrahami Jumal on nendega. Kui end kristlasteks tunnistavate inimeste kodu oleks siira usu paik, siis lähtuks sellest tohutult hea mõju. Nad oleksid tõepoolest “maailma valgus”.PP144 Kes elab kodus kristlikku elu, on ka väljaspool kodu säravaks ja erksaks valguseks.AH 39 Lamp, mis on küll väike, võib süüdata ka teisi lampe, kui seda hoida pidevalt põlevana. Meie mõjupiirkond võib näida väikesena,  kuid siiski on meie kätes imelised võimalused, kui kasutame ustavalt oma kodu. Kui me avame oma südamed ja kodud jumalikele elupõhimõtetele, saame me kanaliteks, mille kaudu voolab eluandev vägi. Meie kodudest voolavad ojad, mis ravivad, toovad elu ja ilu ning viljakust sinna, kus praegu on tühermaa ja surm.