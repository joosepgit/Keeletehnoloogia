www.advent.ee	 Nii nagu iisraeli lapsed tegid oma teekonna kõrberännakul rõõmsamaks pühade lauludega, nii soovitab Jumal ka oma lastel laulda, et teha rõõmsamaks oma elutee. Väga vähe on paremaid meetodeid Tema Sõna meeldejätmiseks kui selle sage kordamine lauldes. Sellistel lauludel on imeline vägi. Sellel on vägi allutada jämedakoelised ja tahumatud hinged. Sellel on vägi teravdada mõtet ning  tuua harmooniat ka tegutsemisse.  See on üks kõige tulemuslikumatest viisidest mõjutada südant vaimuliku tõega. Alati, kui hinges on rusutus ning meeleheide, tuleb mälust esile mõni killuke Jumala Sõnast – sageli on see lapsepõlves õpitud ammu-unustatud lauluke – ning kiusatus kaotab oma jõu.  Laulge kodus. Laulge laule, mis on kaunid ja puhtad ning teie kõnes vähenevad sobimatud sõnad ning hinges on rohkem lootust ja rõõmu.Ed.167,168 Jeesus oli kogu maapealse elu tõsine ja ustav töötegija.  Sageli leidis Tema südame rõõm väljenduse vaimulikes lauludes. Sageli kuulsid Naatsareti elanikud Teda häälega kiitmas ja tänamas Jumalat. Ta hoidis ühendust taevaga laulu kaudu, ja siis, kui Tema kaaslased kaebasid tööväsimuse üle, virgutasid neid Tema huulilt kõlavad armsad viisid. Tema ülistuslaulud näisid peletavat eemale kurjad inglid ning täitvat ruumi meeldiva lõhnaga.DA 73 Lauluhäälega tervitas Ta iga hommikut. Ta kuulas lõokest, kelle trillerid tõusid Jumala poole, ning liitis linnu häälele enda oma ülistus- ja tänulaulus.5BC 1117 Laul on relv, mida me võime alati tõsta, et kaitsta end hirmu eest.MH 254 Tänu-, ülistus- ja rõõmulaulud kostuvad ka taevasse. Taevainglite hääled ühinevad Jumala maiste laste omadega, kui need kirjeldavad Jumala au, hiilgust ja ülevust ning Jumala Talle, kes on valmistanud pääste.CT 246 Õppigem juba praegu laulu, mida laulavad inglid, et me oskaksime seda laulda siis, kui me nende särava leeriga ühineme.PP 289