www.naisteleht.ee	 Supp juba hommikusöögiks! Sooja, kuivatatud puuviljadest valmistatud suppi soovitab Lazarides süüa juba hommikueineks. «Soe hommikueine soodustab seedimist, kuid samas tekitab täiskõhutunde pikemaks ajaks,» põhjendab ta. Lõunaks võiks teha mõnd lihtsat köögiviljasuppi võimalikult erinevatest «juurikatest». Köögiviljad on tänuväärne toit, sest neis leidub nii vitamiine kui mineraal- ja kiudaineid. Kiire ja maitsva supi saamiseks hauta maitseainetega maitsestatud vees köögiviljad pehmeks ja lisa leemele veidi paprikapulbrit, tabasco kastet, soola ja pipart. Kiirel ajal kasuta köögiviljapuljongikuubikuid. Kui supp ei sisalda tärkliserikkaid köögivilju, näiteks kartulit, võid seda süüa nii palju kui jaksad.