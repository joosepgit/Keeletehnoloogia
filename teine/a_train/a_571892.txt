www.advent.ee	 Ma pean Jehoovat alati oma silma ees, sest Tema on mu paremal pool, ma ei kõigu! L 16,8 Kui Kristus palub meil millestki loobuda, pakub Ta alati selle asemele midagi paremat. Sageli peavad noored kalliks asju, eesmärke ja rõõme, mis ei tundu halvad, kuid mille juures jääb pisut puudu, et olla kasulikud. Sellised asjad viivad hinge eemale õilsaimatest eesmäridest.Ed.296,297 Mitte kunagi ära lase lõbustustel või sõpradel tulla sinu ja Jeesuse, sinu parima Sõbra vahele.  Kui loomulikud kalduvused kisuvad sind täitma mõnd isekat soovi, astu Issanda, oma nõuandja ette ja küsi: “Kas see meeldib Jeesusele? Kas see suurendab armastust mu parima Sõbra vastu? Või hoopis kurvastab selline tegu mu kallist Päästjat? Äkki see viib mind Tema juurest hoopis eemale? Kas Jeesus saadab mind sellel rõõmsal peol, kus kõik on kerglane ja lõbus ning millel pole midagi ühist mu usuga, mitte midagi tõsist, mitte mõtetki Jumala asjadest?”YI July 19, 1894 Kristlaste käsutuses on palju rõõmuallikaid ning nad võivad eksimatu täpsusega öelda, millised rõõmud on kooskõlas Jumala seadustega. Nad võivad nautida sellist puhkust, mis ei kuluta mõistust ega alaväärtusta hinge. Sellises rõõmus ei pea pettuma ning see ei jäta järele kurbust, mis hävitaks austuse iseenese suhtes ega takista olemast kasulik. Kui nad saavad kutsuda Jeesuse endaga kaasa ning säilitada palvemeelsuse, ei varitse neid ükski oht.FE 84 Valgustatud, terav mõistus leiab palju võimalusi meelelahutusteks, mis pole mitte ainult kooskõlas Jumala seadustega, vaid ka arendavad.4T 653 Igal puhkehetkel võime me jumalikust jõuallikast saada värskust, jõudu ja julgust, ning me suundume veelgi jõudsamalt täiusele, headusele ja pühadusele.MYP 364 Need, kes tõeliselt tunnevad Jumala armastust, saavad rõõmu ja rahu. Usk pole mitte kunagi tahtnud inimestelt nende rõõme ära võtta. Mis saaks olla suurem õnn kui tunda Kristuse rahu ja Tema kohalolu eredat valgust?Letter 10, 1890