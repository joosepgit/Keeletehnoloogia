www.naisteleht.ee	 Reisimine hoiab noorena Olles omal ajal väga pingsalt tööd teinud, tunneb Merle nüüd teadlikult mõnu pingevabast elust. «Mulle meeldib väga maailmas ringi reisida ja kultuuriüritusi nautida ning seeläbi vaimu värskena hoida,» sõnab ta. Äsja näiteks saabus ta mehe Eduard Klasiga (59) Viinist. «Korraks põikasime Budapesti ja sügiseks plaanime kultuurireisi Iisraeli,» tutvustab Merle rõõmuga oma puhkuseplaane. Igal võimalusel püüab Merle meeldiva ühendada kasulikuga. Näiteks selsamal sügisesel reisil Iisraeli tahab ta peale arhitektuuri ja kultuuriga tutvumise omal nahal tunda saada ka Surnumere vee noorendavaid omadusi. Pühapäeva-vanaema rollis Veidi üle paari aasta on Merle nautinud ka vanaemarolli: tema pojal Harryl on kahe ja poole aastane vahva poeg Harry, nimi nagu isalgi. Merle nimetab end pühapäeva-vanaemaks. «Noored on nii tublid, et saavad ise hakkama, lapsehoidja rollis pole ma pidanud eriti olema,» sõnab Merle. Vanaemana meeldib talle pojapoja Harry juunioriga käia pargis jalutamas või kohvikus raamatuid lehitsemas. Epp Reinmets Merle: Diktorite kadumine jättis ekraanile tühja koha Juba aastaid tagasi teletööga lõpparve teinud Merle Randma-Aru tõdeb kahetsusega, et ükski praegune naistelenägu pole piisavalt tugeva karakteriga, et meelde jääda. Kuigi tänapäeval on tehnilised võimalused hoopis teised, leiab Merle, et diktori kadumine teleekraanilt nõrgestas vaataja ja televisiooni emotsionaalset sidet. «Meile tuli pidevalt vaatajakirju ja diktorit võeti kui koju saabunud pereliiget, kelle uus kostüüm või soeng alati elevust tekitas.» Samas lisab ta, et ajad on nüüd muidugi teised ja muutustesse tuleb suhtuda mõistvalt.