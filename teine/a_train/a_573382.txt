www.advent.ee	 Mina olen teile kõigiti näidanud, et nõnda tööd tehes tuleb hoolt kanda nõrkade eest ja meeles pidada Issanda Jeesuse sõnu, mis Ta on öelnud: “Õndsam on anda kui võtta!"Ap 20,35 Me peaksime pidama endid Issanda varanduste majapidajaiks ning Jumalat kõrgeimaks omanikuks, kellele peame esitama Talle kuuluva, kui Ta seda nõuab. ... Jumala teenrid peaksid iga päev näitama valmisolekut teha head ja tuua Jumalale vabatahtlikke annetusi.4T480,481 Surnud pärandused on viletsaks aseaineks elavale headusele. 4T481 Kogutud varandus pole mitte ainult kasutu - see on lausa needus. Siinses elus on see hingepüüniseks, mis tõmbab endale kiindumuse, mida peaks tuntama taevaste aarete suhtes. Issanda suurel päeval tunnistab see kasutamata talentidest ja hüljatud võimalustest, olles hukkamõistuks varanduse omanikule. ... See inimene, kes mõistab, et tema raha on Jumalalt saadud talent, kasutab seda mõistlikult ja tunneb kohustust säästa, selleks et annetada.COL352 On suur rumalus viivitada ettevalmistustega tulevaseks eluks kuni praeguse elu viimaste tundideni. Samamooodi tehakse suur viga, kui viivitatakse Jumala nõudmistele vastamisega Tema töö edasiviimisel, kuni saabub aeg anda oma majapidajaamet edasi teistele. Need, kelle kätte sa usaldad oma vahendid, ei pruugi kasutada neid nii targasti kui sina seda teinud oleksid. Kuidas küll rikkad inimesed julgevad võtta nii suuri riske! Need inimesed, kes ootavad oma varanduse korraldamisega surmani, loovutavad omandi pigem surmale kui Jumalale. Niiviisi toimivad paljud risti vastupidiselt plaanile, mida Jumal ilmutas oma Sõnas. Kui need inimesed tahaksid head teha, siis peaksid nad haarama kinni neile praegu avanevatest kuldsetest hetkedest ning tegema kõigest jõust tööd, otsekui kartes kaotada neid soodsaid võimalusi. ... Me kõik peame saama rikkaks heade tegude poolest siinses elus, kui soovime endale kindlustada tulevast igavest elu. Kui kohus istet võtab ja raamatud avatakse, saab igaüks tasu vastavalt oma tegudele. 4T480,481