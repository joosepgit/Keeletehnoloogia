www.bioneer.ee	 Maris Kivistik, Keskkonnaameti spetsialist keskkonnahariduse osakonna juhataja kohustes ütles, et populaarsed olid programmid, mida viidi läbi koolide juures, näiteks vee-elustiku programm. „ Koolidel napib praegu raha, et võtta ette sõite kaugemale, seetõttu otsitakse võimalusi kooli lähedalt. Keskkonnaamet võimaldab ka selliseid õppeprogramme, mida viiakse läbi vahetus kooliümbruses," ütles Kivistik. Aktiivõppena koostatud programmid on seotud koolide õppekavaga ja mõeldud õpitu kinnistamiseks praktilise tegevuse kaudu. Osalejatele pakutakse vaheldusrikast tegevust ja ümbritseva tunnetamist kõigi meeltega.