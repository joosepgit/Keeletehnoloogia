www.advent.ee	 Kristus tuli maailma, et lükata ümber Saatana valeõpetus, mille järgi Jumal tegi sellised käsud, mida ükski inimene pidada ei suuda. Võtnud endale inimese kuju, tuli Ta maa peale ning näitas oma eeskujuliku eluga, et Jumal pole teinud seadusi, mida on võimatu pidada. Ta näitas, et ka inimene on võimeline Jumala käske täiuslikult järgima. Need, kes võtavad Kristuse vastu kui oma Päästja, saades ühtlasi osa ka Tema jumalikust loomusest, need inimesed saavad jõu, et järgida Tema eeskuju, kuuletudes igale punktile käsuseaduses. Tänu Kristusele võivad inimesed nüüd oma kuulekuse kaudu näidata, et taevas võib neid usaldada – nad ei hakka kord igavikus Jumalale vastu.MS48,1893 Hoolimata oma jumalikkusest ütles Kristus: “Mina ei või iseenesest ühtki teha.” ”Selle käsusõna ma olen saanud oma Isalt!" Jh 5,30; 10,18; Kõik, mida ma ette võtan, on mu Taevase Isa tahte ja plaanidega kooskõlas. Jeesuse maapealse elu iga päev on täiuslik näide sellest, kuidas suudab inimene täita Jumala plaani. Tema elu ja iseloom näitasid täiuslikku loomust, mille võib inimene omandada, kui ta saab osa jumalikkusest, ning kuidas ta suudab ületada igapäevased probleemid.YI,April23,1912 Noored peaksid pidevalt hoidma silme ees teed, mida mööda käis Kirstus.  Tema elu uurides me mõistame, kui palju teeb Jumal oma laste heaks. Ja me mõistame, et kui suured ka meie katsumused poleks, ei küündi nad selleni, mida elas läbi Kristus.MYP16 Inimesed, kes kõnnivad Kristuse jälgedes, on südamelt kannatlikud, lahked, heasüdamlikud, leebed ja alandlikud. Kõik, kes kannavad Kristuse pakutud iket ja võtavad Tema koorma, kes otsivad kadunud hingi nagu Tema otsis, kõik need võivad kord siseneda oma Issanda rõõmusse. Nad näevad koos Kristusega vaeva oma hinge päästmiseks ning saavad seetõttu rahu. Taevas võidutseb, sest tühimik, mille jättis Saatana ja tema inglite langemine, saab täidetud Issanda lunastatutega.7BC949