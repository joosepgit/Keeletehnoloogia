www.bioneer.ee	 REACHi raames on tapetud juba üle 200 000 looma, järgmise seitsme aasta jooksul on oodata veel miljonite surmajuhtumite esinemist. Nõudlikus kirjas Euroopa Komisjoni keskkonnavolinikule Janez Potočnikile kutsub PETA UK Euroopa Komisjoni tungivalt üles esitama nõudmist, et Euroopa Kemikaaliameti (ECHA) selgitaks välja, millistel juhtudel oleks saanud keemiaettevõtete loataotluste käigus loomkatseid vältida. Lisaks sellele tuleb kehtestada trahvid ettevõtetele, kes viivad loomkatseid läbi vaatamata olemasolevatele meetoditele, milles loomi ei kasutata. „Õigusaktides seisvad ilusad sõnad loomade kasutamise kohta viimase võimalusena ei oma mingit tähendust, kui ettevõtted sellest kinni ei pea ning reguleerivad asutused ei suuda kontrollida seaduste järgimist“, ütles Christine Esch, veterinaararst ja PETA Deutschland e.V. kampaaniajuht. „Euroopa Komisjon peab tegutsema kohe ja otsustavalt ning tagama sellega, et läbi ei viidaks enam ühtegi loomkatset, mida saab seaduse kohaselt vältida.“ Euroopa Kemikaaliameti uus aruanne näitab mitmeid „viimase võimaluse“ poliitika rikkumisi, muuhulgas järgmisi: Kuni 1000 looma kasutati piinarikastes naha- ja silmaärrituskatsetes, kuigi on olemas täielikult tunnustatud meetodid, milles ei kasutata loomi ning millest mõned on sätestatud isegi ELi õigusaktides. Hinnanguliselt 58 000 looma kannatas ja hukkus katsete käigus, mida viidi läbi eelneva loata. Umbes 140 000 looma sai surma eelkatsete käigus, vaatamata Euroopa Kemikaaliameti soovitusele, et nendest katsetest võib loobuda, kui selle asemel esitatakse ettepanekuid põhjalikumate katsemeetodite rakendamise kohta.