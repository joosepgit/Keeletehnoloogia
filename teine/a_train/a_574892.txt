www.naisteleht.ee	 Kui sõbrannad on tülis ja sind klatšijuttude suppi tõmmata üritavad, ära anna järele, vaid tee neile selgeks, et nad mõlemad on sulle tähtsad ja sa ei kavatse üht või teist poolt valida: F: Radius/Scanpix Mu kaks sõpra läksid tülli ja mina jäin nende kahe tule vahele. Küll tuleb üks ja kurdab, mida teine tegi. Siis tuleb teine ja räägib, kui halvasti esimene ikka käitus. Klatšivad üksteist taga ja ootavad, et ma neile innukalt kaasa elaks. Mina aga ei taha pooli valida ja tagarääkimine mulle ka ei meeldi. Tagarääkimine annab võimaluse tundeid välja elada. Selle kaudu otsitakse enda käitumisele toetust ja põgenetakse süütunde eest. Teise halvustamine aitab end «õigemana» tunda. Konfliktis olles pole lihtne teise osapoolega otse rääkida, sest võimalus haiget või tõrjutud saada näib üsna tõenäoline. Lihtsam ja julgem on end tühjaks kõnelda kellelegi kolmandale. Aga kuulajale tundub, et tagarääkija soovib teist osapoolt mustata. Uus dieet lubab põske pista palju head-paremat ja seejuures kaotada need paar üleliigset kilo: F: Radius/Scanpix Vene naiste seas on muutunud ülipopulaarseks näksimisdieet, mis lubab ohtralt toidukoguseid alla kugistades kaotada kaks kuni neli kilo. Pärast söömapühi tundub see olevat suisa ime! Jutuks võetud pühadejärgse menüü üks suurimaid plusse on kindlasti see, et kõik vajaliku saab kätte igast nurgapealsest poest. Dieedi põhimõte on hästi lihtne: iga paari tunni tagant peab veidike sööma ja menüüst tuleb välja jätta suhkur, kartul, porgand, peet ja oad. Piimaletist valige väherasvased või üldse rasvata tooted. Päeva jooksul tuleb pidevalt tarbida vedelikku. Toitumisspetsialist Sirli Kivisaare sõnul on tihemini kui kolm korda päevas söömine igati mõistlik: kui võtta lõuna- ja õhtuoodet, on isu põhitoidukordade ajal väiksem ja kokkuvõttes kahanevad ka toidukogused. «Muidugi sõltub kõik sellest, mida me sööme. Antud dieedis on ooteks puuvili, jogurt või puljong, mis sobivad väga hästi,» nendib ta. Kivisaar märgib, et dieet koosneb üpris tervislikest toiduainetest. Suhkru liigne tarbimine on välistatud, püütud on vähendada tarbitavat rasvakogust ja vältida süsivesikurikkaid toiduaineid, mis tekitavad lisakilosid kõige kiiremini. Kivisaar usub, et kaalu võib selline dieet alandada kenasti, aga pikemalt sedasi toitudes võib organismil tekkida mõningate toitainete puudus. Nädalane dieet ei tee ilmselt kahju. Merle Luik