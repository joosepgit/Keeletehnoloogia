www.bioneer.ee	 14. - 24. aprillini toimuva koolituse eesmärk on pöörata suuremat tähelepanu erinevatele õppemeetoditele, et neid omavahel ühendades pakkuda silmaringi avardavat kogemust nii koolinoortele kui ka õpetajatele. Looduskino hõlmab ja tutvustab „õues õpe” ja „õpetamine filmi ja animatsiooni kaudu” vaatepunkte. Töötoad on suunatud enamuses Tartumaa koolidele. Kokku osaleb üheksa kooli, sest viimane tööpäev 24. aprillil, on suunatud hoopis õpetajatele! Lodi viib osalejad Kärevere luharajale, kus looduslektorid ilmestavad päeva loodusmängude ja –loengutega. Tähelepanu pööratakse hetkel looduses toimuvale – kevadisele ärkamisajale, millele järgneb analüüsiv filmitöötoa osa. Filmide tegemine kinnistab saadud kogemuse, kus õpilased väljendavad end pildiliselt. Mängulise ja vabas vormis õppe eesmärk on õpilaste silmaringi ja analüüsivõime arendamine käelise ning visuaalse tegevuse kaudu. Projekti lõpus antakse välja DVD, mis sisaldab noorte tehtud filme ning materjali „õpetamine filmi kaudu”. Kutsume üles kõiki õpetajaid osa võtma 24. aprillil toimuvast töötoast. Eelkõige ootame kõiki reaalainete õpetajaid, sest Kinobuss vajab abi rahvusvahelise projekti raames filmiõppe metoodika täiustamisel. Hetkel on veel mõned vabad kohad! Registreerida saab eposti teel info@kinobuss.ee või telefoni teel 628 40 88. Projekti toetab Kodanikuühiskonna Sihtkapital ning seda kordineerivad Kinobuss koos Emajõe Lodjaseltsiga.