www.advent.ee	 Armastus, mis igatseb Jumala südames oma maapealsete laste järele, on tugevam kui surm. Oma Poja andmisega kinkis Jumal inimese lunastamiseks kogu taeva. SC 21 Läbi selle anni tuleb meie hinge päev-päevalt Jehoova kustumatu armastus. Iga lill oma õrnade õite ja hurmava lõhnaga on just selle anni kaudu antud meile rõõmuks. Tema lõi päikese ja kuu; taevas pole ühtki tähte, mida Tema poleks loonud. Tema antud on leib meie laual. Kõigel on Kristuse käekiri. Kõik, mis on inimesele antud, on tulnud selle kirjeldamatu anni, Jumala ainusündinud Poja kaudu. Ta naelutati ristile selleks, et Jumala kaastöölised võiksid pärida kõik Tema rikkused. 8T 288 Võtnud enesele meie olemuse, sidus Lunastaja end inimkonnaga purustamatu sidemega. Ta on ühendatud meiega igaveseks. “Sest nõnda on Jumal maailma armastanud, et ta oma ainusündinud Poja on andnud” Jh 3,16. Jumal andis Poja, kes kandis meie patud ja suri meie eest. Ta loovutas oma Poja langenud inimkonnale. Selleks, et kinnitada oma muutumatut rahuarmastust, andis Jumal oma ainusündinud Poja, kellest sai inimperekonna liige ning kes jääb igavesti inimkujusse. Jumal on tõotanud, et Ta peab oma sõna. “Sest meile sünnib laps, meile antakse Poeg, kelle õlgadel on valitsus.” Js 9,5. Jumal sai inimeseks Poja kaudu ning viis selle inimlikkuse endaga ka taevasse. // Taevas säilib inimlikkus ning inimlikkus asub Jumaliku armastuse keskpunktis. DA 25-6 Kristus koges võrreldamatut alandust selleks, et kui Teda Jumala troonil ülendatakse, võiks Ta ülendada neid, kes Temasse usuvad, ning anda neile koht oma aujärjel.FE 179