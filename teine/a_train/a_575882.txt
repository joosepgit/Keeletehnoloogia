www.advent.ee	 Kuna looduseraamat ja ilmutatud raamat kannavad sama Looja pitserit, peavad nende sõnumid olema teineteisega kooskõlas. // Loodusvaatlustest tehtud ekslikud järeldused on siiski viinud teaduse vastuollu ilmutusega. // Väidetakse, et maakera arenemiseks kaosest kulus miljoneid aastaid. Selleks, et sobitada Piiblit selle oletatava teaduse ilmutusega, väidetakse, et loomispäevad olevat olnud pikad, määratletud perioodid, mis hõlmasid tuhandeid või isegi miljoneid aastaid. Ed 128-9 Iga loomispäeva kohta teatab Pühakiri, et see koosnes õhtust ja hommikust just niisamuti nagu ka kõik järgnevad päevad. PP 112 Loomistöö kohta on jumalik tunnistus: “Sest tema ütles, ja nõnda see sai; tema käskis, ja see tuli esile.” L 33,9. Kui palju läks tarvis aega Temal, kes nii lõi lugematud maailmad, maakera kujundamiseks kaosest? On tõsi, et väljakaevamised tunnistavad kunagi eksisteerinud palju suurematest inimestest, loomadest ja taimedest kui need on tänapäeval. // Nende asjade kohta aga annab Piibli ajalugu küllaldase seletuse. Enne veeuputust oli nii loomade kui taimede areng tunduvalt kõrgemal tasemel sellest, mis on tuntud pärastpoole. Veeuputuse ajal maapind lõhenes, toimusid märkimisväärsed muutused ning maakoore uuesti moodustumisel säilitati paljud tõendid eelnenud elust. // Need asjad on tummadeks tunnistajateks Jumala Sõna tõepärasusest. Ed 129 Jumal pole kunagi ilmutanud inimestele, kuidas Ta täpselt loomistöö teostas; inimlik teadus ei suuda jälile jõuda Kõigekõrgema saladustele. Tema loov vägi on niisama salapärane kui Tema olemasolugi. PP 113