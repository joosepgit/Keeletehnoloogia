www.advent.ee	 Ainult Jumala Sõnast võime saada usaldatavat teavet maailma loomisest. CT 13 Teooria, et maailma ei loonud Jumal, on täiesti alusetu. Jumal ei loonud meie maailma juba olemasolevast mateeriast. Vastupidi - kõik, nii nähtav kui ka nähtamatu, kerkis Jehoova ette Tema sõna läbi ning on Tema loomistöö tulemus. Taevad ning kõik sealsed asukad, maa ja kõik, mis siin on, ei ole vaid Tema kätetöö - see kõik tekkis Tema hingusest. 8T 258-9 Kuigi iga looduse osa on erinev teistest, moodustab kogu loodus ühtse terviku, sest kõige ilu ja otstarve on antud ühe Isiku poolt. Suur Meisterkunstnik kirjutab oma nime iga teose peale alates kõrgeimast Liibanoni seedrist ja lõpetades väikeste iisopitaimedega. Kogu loodus kuulutab Tema kätetööd - nii kõrged mäed ja avarad ookeanid kui ka väikseimad teokarbid nende kaldal. The Watchman Tema valmistas öö, mis seab tähed taevalaotusele. Tema kutsub neid kõiki nimepidi. Taevad kuulutavad Jumala au ja laotus näitab Tema kätetööd, rääkides inimestele, et meie väike maailm on vaid kübeke kogu Tema loomingu hulgas. 3BC 1154 Hoolsad uurijad on sunnitud tunnistama looduses tegutsevat igavest väge. Jumalast lahus võib looduse uurimine näidata inimesele vaid vastuolusid ja põhjustada pettumusi. Ainult jumaliku ilmutuse valgel võib loodust õigesti tõlgendada. “Usu kaudu me tunneme” He 11,3. “Alguses lõi Jumal”(1Mo 1,1). Vaid siin võib inimvaim leida oma küsimustele pidepunkti; siia võib ta lennata puhkama nagu tuvi Noa laeva. Sellest kõrgemale, sügavamale ja kaugemale jääb vaid lõpmatu Armastus, kes meile annab kõike head, mis Tema meele päralt on. (2Te 1,11). Ed 134