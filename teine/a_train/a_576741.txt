www.bioneer.ee	 1. K asuta valgete ümbrikute asemel taaskasutatud paberist ümbrikke. Lisaks oma keskkonnasõbralikule loomule, on tumedamad taaskasutus-ümbrikud ka odavamad. 2. Valmista ise erinevaid jooke. Selle asemel, et osta poest pakendatud jooke, pressi ise kodus mahla, valmista limonaadi, smuutisid ja jogurtijooke. Eelista kohalikke puu- ja köögivilju. Lisaks raha kokkuhoiule vähendad ka iga poeskäiguga kaasnevat pakendiprügi hulka. Pealegi valmib kodus valminud jook palju energiasäästlikumalt kui selle poe vaste ning on enamasti maitsvam. 3. Paranda asju. Kui televiisor, DVD-, CD-mängija või ükskõik, milline kodumasin rikki läheb, proovi seda esmalt ise parandada või vii see parandusse. Ära kasuta rikki läinud kodumasinat vabandusena uue kõrgtehnoloogilise vidina ostmisel. Parandamisele kulub vähem raha, prügimäele koguneb vähem prahti ja sa ei raiska uue tehnoloogia tootmiseks kuluvaid resursse. 4. K asuta ümbertöödeldud paberist tualettpaberit. Näiteks ainuüksi Inglismaal tarbib üks inimene aastas keskmiselt 16,8 tualettpaberirulli – 2 rulli jagu enam kui 1999. aastal. Seega oleks tark kasutada tulalettpaberit ainult täpselt nii palju kui tõesti vajad. Värviliste ning valgete rullide asemel eelista parem tumedamat ümbertöödeldud WC-paberit. 5. Ära paki laste kinke. Selle asemel, et keerata kingid läikivasse paberisse või pidulikku pakkekilesse, muuda kinkide kättejagamine näiteks põnevaks aaretejahiks, mille käigus peavad lapsed oma kingid ise ülesse otsima. Kui on hädasti vaja kingitusele midagi ümber keerata, siis kasuta selleks eelmisest sünnipäevapeost kõrvale pandud korralikke kinkepabereid või –kotte. Selleks, et kinkepabereid taaskasutada saaks, tuleb kinke avada hoolikalt ja kannatlikult, mitte kiiruga rebides ja purustades, nagu see nt Ameerikas kahjuks kombeks on. 6. K ingi taaskasutatud materjalidest tooteid. See ei tähenda, et peaksid kinkima lähedasele kasutatud asju, mida ise enam ei taha. Kui õigetest kohtadest otsid, võid leida päris suures valikus ümbertöödeldud asju, nt Tallinna NuNordicust ümbertöödeldud väliplakatitest Greniuse kotte ja kohvipakkidest rahakotte või nt Secco vanadest arvutijuppidest meisterdatud ehteid või kasutatud autokummidest portfelle. Kuhjaga originaalseid kingiideid leiab ka kirbuturgudelt ja taaskasutuskeskustest üle Eesti. 7. Püüa vältida kilekotte. Üks keskmine poes käiv inimene veab endale aastas koju 350 kilekotti, mis tähendab, et keskmiselt kulub tal kilekott päevas. Kasuta ühte ja sama kilekotti korduvalt ning mine üle vastupidavamatele ja pestavatele riidest kottidele. 8. K asuta traadiga telefoni. Traadita telefonid on energia vampiirid. Laadimisalusele toetudes tarbib traadita telefon elektrit 24 tundi ööpäevas, 7 päeva nädalas. Pealtnäha vanamoodsad telefonid kasutavad minimalset elektrit ja ka see tuleb telefoniliini mööda. Pealegi töötavad sellised telefonid ka siis, kui elekter tormi või mõne muu hädajuhtumi korral kaob. Juhtmeta telefonid kasutavad 2-3 watti nii aktiivses olekus kui ka ooterežiimil. Seejuures kulub 60% traadita telefoni energiast just ooterežiimil. Kui aga juhtmeta telefon on vältimatu valik, siis enne ostmist jälgi, et see oleks võimalikult energiasäästlik. 9. Väldi ogaraid pakendeid. Keeldu ostmast asju, mis on pakendatud mõttetult suurtesse, liiga värvikatesse ja keskkonnavaenulikust materjalist (nt plastist) pakenditesse. Selle asemel, et osta näiteks lõunapausi ajal poest plastkarpi pakitud kihiline kolmnurkvõileib või teha peatus kiirsöögikoha drive-in ’is, haara hommikul kodust lõunapausiks võileib ja muu näks kaasa või telli kolleegidega lõunasöögi catering kontorisse, näiteks potitäie kuuma maitsva supi näol. Kontori kööginurgast leiab ehk ka piisavalt nõusid, et ühekordsed nõud puutumata jätta. 10. Ära lase autoakendel jäätuda. Energiat ja aega säästab seegi, kui sa ei lase autoakendel talveöödel jäätuda. Selleks sega kokku 1 osa vett ja 2 osa äädikat, vala lahus klaasipuhastipaaki ja pritsi seda esiklaasile enne, kui auto ööseks õue jätad. Selline teguviis peaks aitama autoklaasi jäätumist vältida.