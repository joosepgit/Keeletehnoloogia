www.bioneer.ee	 „Majanduse üldine jahenemine on pingestanud ka metsamaterjalide müügiturgu ning nõudlus on langenud. Kolmandas kvartalis olid puiduhinnad võrreldes esimese poolaastaga madalamad ning tõusu ei ole oodata ka aasta lõpuks,” ütles RMK juhatuse esimees Aigar Kallas. „Sügisvihmadega on metsadesse kogunenud rohkesti vett, mistõttu oleme pinnasekahjustuste vältimiseks otsustanud raieid piirata,“ lisas juhatuse liige Tavo Uuetalu. Metsatuluna on RMK 30. septembri seisuga riigieelarvesse kandnud 164 miljonit krooni, mis on 47 miljonit krooni enam kui sama perioodi eest 2007. aastal.