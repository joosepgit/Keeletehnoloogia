www.advent.ee	 Oled sa kunagi mõelnud, kas taevas on ikka seda väärt? Oled sa kunagi mõelnud, et võib-olla sul ei ole vaja elada igavesti koos Jumalaga? Aga kuidas on Jumalaga? Kas on võimalik, et Tema vajab sind, et Tema tahab sind? Ehk on üks suurimatest põhjustest, miks taevasse igatseda nimelt see, et Tema meid nii väga sinna ootab. Uhked elamud, kullast tänavad, elupuu vili – kõik see on valmistatud meie suurimaks õnneks. Jumal, kes lõi unikaalseks iga lehe ja rohulible ja lumehelbe, on loonud ainult ühe sinu. Iga isik on erinev. Igaüks on eriline. Igaühte armastab Jumal nii, nagu poleks ühtegi teist maa peal, kelle eest Jeesus andis oma elu. Kui sa keeldud päästmise pakkumisest ja otsustad, et taeva hind on liiga kõrge, jääb Jumala armastav süda igatsema sinu järele läbi igaviku. Kas sa lähed sinna? Või ütled sa:“Ma olen läinud patus liiga kaugele. Ma ei saa kunagi taevasse. Iialgi ei ole mul sellist võimalust.“ Üks teismeline ütles mulle kord: Kui ma saaksin taevasse, oleksin ma nii üllatunud, et ma ei tea, mida ma teeksin.“ Nüüd aga Kristuses Jeesuses olete teie, kes te varem olite Jumalast võõrdunud, saanud lähedaseks Kristuse vere kaudu.“ Kas sa oled olnud võõrdunud? Kristuse vere läbi oled sa saanud lähedaseks.Täna on sinu jaoks häid uudiseid. Sa võid päästmise anni vastu võtta ja olla toodud lähedale Jeesuse vere läbi. Ta kutsub sind päästvasse suhtesse Temaga täna, et sulle võiks olla kindlustatud kodu taevas homme. Piiblis nimetatakse päästetute pärandit maaks. Heebrea 11:14-16. Seal juhib taevane karjane oma karja elava vee allikatele. Elupuu annab oma vilja iga kuu ja puu lehed on terviseks rahvale. Seal on igavesti voolavad allikad, selged kui kristall, ja nende kõrval heidavad õõtsuvad puud oma varje teeradadele, mis on valmistatud Issanda lunastatutele. Laiad lagendikud tõusevad ilusateks küngasteks ja Jumala mäed tõstavad oma kõrgeid tippe. Nendel rahuaasadel, elavate allikate kõrval, leiab Jumala rahvas, kes on nii kaua olnud rändajad, lõpuks oma kodu. – Suur Võitlus, lk 675.