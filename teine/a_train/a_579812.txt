www.advent.ee	 Ärge ka loovutage oma ihuliikmeid ülekohtu tööriistaks patule, vaid loovutage end Jumalale nagu need, kes on saanud surnuist elavaks, ja oma ihuliikmed õiguse tööriistaks Jumalale. Rm 6:13 (ingl.k.) Tööriist on miski, mida kontrollib meister või näiteks sõdur. Kirves 4-aastase lapse käes ei raiu maha suurt puud metsas. Kuid kirves kogenud puuraiduri käes suudab seda. Inimene, kes on oma loomu poolest lihalik, ei suuda ilma Kristuseta käske pidada. Aga kui inimene on tööriistaks Kristuse käes, siis on võimalik saavutada kuulekust. Tööriist on passiivne asi, kuid enamus meist kardab sõna passiivne. Mõni võib küsida: Kas sa mõtled, et pean allutama oma tahte Jumalale ja laskma Tal end kontrollida, nii et ma ei saa enam isegi oma tapeedi värvi ise valida? Ma ei saa enam valida, mis värvi sokke ma kannan või mis värvi kleidi selga panen?“ Küsiksin siinkohal vastu: Mis oleks selles nii hirmutavat? Ma olen ise mitmeid kordi valinud suhteliselt kehva tapeedi ja mul oleks vaid hea meel, kui keegi mind selles aitaks! Eriti selle seinapanemisel! Aga kui sa nii kaugele minna ei soovi, siis püüa vähemalt nii palju, et annaksid end täielikult Jumala kontrolli alla kõiges, mis puudutab kuulekust Tema käsuseadusele. Me ei peaks kartma, et muutume marionettnukkudeks ja kaotame oma valikuvabaduse või oma individuaalsuse. Kui meie Looja kutsub meid oma kontrolli alla, siis mis võib olla selles nii hirmutavat? Meie Looja soovib meid muuta enda sarnaseks ja seda eelkõige koos meie individuaalsuse ja valikuvabadusega. Idee teha meist vabad moraaliagendid“ kuulub Talle. Kas me siis ei võiks usaldada ülejäänud teekonna ohutult Tema kätesse ja vastata Tema kutsele, andes end Tema kontrolli alla? Mu pojale meeldis hüpata klaveritoolilt mulle sülle. See ei olnud algselt tema idee. Mina tulin selle peale! Ma panin ta toolile ja ütlesin: Hüppa! Ma püüan su kinni.” Hetkegi kõhklemata ta hüppas. Ja ma püüdsin ta kinni. Miks? Sest ta usaldas mind. Kui ma usaldan oma taevast Isa ja Ta kutsub mind oma kontrolli alla, andma end Temale, kas ma siis Tema kätes ei oleks ohutus paigas? Tema usaldamine on ainus tõeline vabadus.