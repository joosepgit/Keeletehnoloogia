www.advent.ee	 Kui me tuleme Jeesuse juurde andestuse saamiseks, Kolgata ohvri läbi, võtab Ta meid vastu sellistena nagu me oleme. Ning iga päev, kui tuleme uuesti Tema juurde, võtab Ta meid jätkuvalt omaks ning kinnitab meie lunastust. Kui me kord oleme tulnud ning võtnud vastu Tema lunastuse, peame ära tundma, et see viis, kuidas me jääme Kristusesse ning kasvame armus on sama, kuidas me Ta esmakordselt vastu võtsime – õige peab elama usust. Mida tähendab elada usust? Selleks et seda mõista, tuleb meil meeles pidada, mida hõlmab endas siiras usk. Usk on midagi hoopis enamat kui vaid tühipaljas vaimne nõusolek tõest. See hõlmab ka usaldust Isikusse, keda me oleme isiklikult tundma õppinud ning avastanud, et ta on tõepoolest usaldusväärne. Usk on alati spontaanne ning Jumalaga suhtlemise loomulik tulemus. Ei saa öelda, et kuulekus pole oluline. Kuulekus on nõutav. See on oluline. See on põhiline. Kristlase elus ilmnevad nii usk kui ka teod. Kuid me peame mõistma, kuidas neid teostada. Vaatleme, mida mõeldakse sõnaga kaudu/abil/varal. Mida mõeldakse selle all, kui räägitakse elamisest usu kaudu? Inglise keeles viitab see sõna meetodile, viisile. Ma reisin New Yorki lennukiga (lennuki abil). Ma teenin oma elatist töötamisega (töötamise kaudu). Piiblist leiame, et need, kes on õigeks mõistetud usu läbi, need ka elavad usu läbi. Kristlase elu elamine toimub täpselt samal moel, kuidas me seda alustasime.  Nii nagu te nüüd olete Kristuse Jeesuse võtnud vastu Issandaks, nõnda käige temas.” Üksnes usu läbi oleme võimelised pidama Jumala käske. Kuuletumine usu läbi on ainuvõimalik õige viis kuuletumiseks. Kui me tunneme Jumalat, kuna see on meie eesõigus Teda tunda, on meie elu pidev kuuletumine.” (Ajastute igatsus, lk. 668). Pane tähele nimetatud seisundit – kui me tunneme Jumalat. See, mille tõttu me oleme Jumala poolt omaks võetud, ei ole tingitud meie endi jõupingutustest olla vastu võetud. Samuti ei tee meid kuulekaks meie rasked püüded olla kuulekad. Nii omaks võtmine kui ka kuulekus tulevad kingitusena Jumalalt ning neid on võimalik vastu võtta üksnes usu läbi, ainult läbi kestva suhte Temaga.