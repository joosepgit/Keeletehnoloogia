www.advent.ee	 Jüngrid tulid Jeesuse juurde ja küsisid, kui palju kordi peaks inimesed teineteisele andestama. Variserid väitsid, et kolm korda ja rohkem pole vaja. Jüngrid tahtsid näidata, et nad on midagi õppinud selle andestuse kohta, mida Jeesus pakub ja seepärast suurendasid selle arvu seitsmeni. Jeesus aga vastas neile: Ma ei ütle sulle seitse korda, vaid kas või seitsekümmend seitse korda.” (Mt 18:22). Millal on kergem andestada: kas siis, kui keegi solvab sind esimest korda või siis, kui sama inimene solvab sind juba kümnendat korda? Aga kuidas on sajandal korral? Tavaliselt tunneme oma suhetes teistega esimesel andestamisel üsna eneseõigetena. Aga kui solvamine aina kordub ja kordub, siis jõuame peagi järelduseni, et solvaja vabandus ei saa olla siiras. Lk 17:4 tõmmatakse ring isegi veel enam koomale. Jeesus ütles, et kui su vend patustab sinu vastu seitse korda päevas ja seitse korda sinu poole pöördub, öeldes: Ma kahetsen, andesta ikka talle!”. Ja apostlid ütlesid Issandale: Kasvata meie usku!” Selline andestus nõuab suurt usku. Mida aga Jeesus nendes juhtnöörides tegelikult öelda tahab? Jah, Ta kindlasti rõhutab, et peame andestama nendele, kes meie vastu patustavad. Kuid tegelikult on see taas kord näide sellest armastusest ja andestusest, mis on Jumalal meie vastu. Meie omavahelistes suhetes, kui näiteks mina eksin kellegi vastu ja enne seda olen ma selle inimesega väga pikka aega hästi käitunud, siis me justkui tunneme, et tal on teatud määral kohustus see üks kord andestada. Kui me aga oleme kellegi vastu ühel päeval seista korda eksinud ja seitsmel korral vabandust palunud, siis me enam ei tunne, nagu oleksime andestuse ära teeninud. Ja kui siis meile andestatakse, tunneme kindlalt, et see ei tulene meie headusest, vaid meile andestanud isiku armastusest ja headusest. Selline armastus ja headus tuleb ainult Jumalalt. Tema on selle autor ja on hea teada, et Jh 6:37 salmi juures ei ole aegumistähtaega. Tänapäevalgi, ükskõik kui palju kordi me ei langeks, ükskõik kui palju kordi ei patustaks, kui tuleme Tema juurde, siis võtab Ta meid vastu ega hülga meid.