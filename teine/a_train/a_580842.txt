www.advent.ee	 Need, kes riietuvad kogu Jumala sõjavarustusega ja pühendavad iga päev aega mõtisklusele ja palvele ning uurivad Pühakirja, on ühenduses taevaga ja edastavad päästvat, muutvat mõju neid ümbritsevatele inimestele. “ – Tunnistused, 5. kd, lk. 112. Need, kes riietuvad kogu Jumala sõjavarustusega.“ Kas oled lugenud kirja Efeslastele? Kõik sõjarüü osad omavad seost isikliku palve-eluga. Jumala Sõna, palve, Vaimumõõk - kõik need on seotud usuvõitlusega. Kui pühendame iga päev aega palvele, mõtisklemisele ja piibliuurimisele, oleme ühenduses taevaga. Olen kuulnud inimesi ütlemas: “Olen seda kõike proovinud. See ei tööta. Ma ei olnud taevaga ühendatud. Minuga ei toimunud midagi.” Ma vastan neile: Kui kaua sa proovisid?“ “Kolm päeva.“ Ainus järeldus, mida sellest teha saan, on see: üksnes siis, kui alates tänasest jääme sellele kindlaks ja veedame iga päev aega Jumala kahekesi olles, et Jeesusega tuttavaks saada ning Temaga terve päeva sidet hoida, ning kui me otsime seda osadust kuni Jeesuse tulekuni, oleme ühendatud taevaga. Mitte keegi, kes ei otsi Jumalat püsivalt, ei saa olla ühenduses Taevaga. Meie hinge eesmärk meie palve-elus on otsida Jeesust. Me otsime Teda läbi Sõna ja läbi palve ning valime oma lugemisvara sellest eesmärgist lähtuvalt. See kõik aga nõuab pühendumist. See nõuab pingutust. On aegu, mil meid valdab iseenesest tulev igatsus Jeesuse otsimise järele. Kuid on ka aegu, mil see nõuab meilt võitlust. Ainult siis, kui me pühendume sellele ja pingutame selle nimel ning otsime Jeesust iga päev, oleme ühenduses taevaga. Alles siis on meie vaimulik elu tõeliselt elus ja meis arenevad Vaimu viljad. “Kui meie silmad kinnituvad Kristusele, ei jäta Püha Vaim enne, kui on meid muutnud Kristuse sarnaseks.” – Ajastute igatsus, lk. 302.