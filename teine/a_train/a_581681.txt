www.bioneer.ee	 Projekt on koostatud Prantsusmaa jaoks, kuid selle loojad Nicola Delon, Julien Choppin ja Raphael Menard usuvad, et need on integreeritavad kõikjale alates Sichuani provintsist kuni Prantsusmaa linnatänavateni. Prantsusmaa projekteerijate meeskond pakub välja paigaldada tuuleturbiinid lagunenud elektriliinide mastidesse, muutes sellega mastid tuuleenergia jõujaamadeks. Tuuleenergiaga saadud elekter antakse olemasolevasse võrku. „Wind-it“ nime kandev lahendus võib olla paigaldatud ka uutesse ehitatavatesse elektriliini mastidesse. Generaatorid on kavandatud 3 erineva võimsusega, mis on võimelised tootma energiat piltlikult öeldes 1 toa tarbest kuni 20 eramu tarbeni. Võimsus sõltub generaatori suurusest ja tuule kiirusest. Nicola Delon ütleb, et varustades 1/3 Prantsusmaa elektrimastidest tuuleturbiinidega, võib saavutada elektritoodangu, mis võrdub 2 tuumareaktori võimsusega ehk 5% maa elektrivajadusega. Projekt ilmus Prantsusmaa jaoks just õigel ajal, kus loodetakse 2020. aastaks tuulegeneraatorite võimsust praegusega võrreldes viiekordistada. Riigis on sellele programmile ka vastaseid, kelle argumendiks on maastikule tehtav kahju. „Wind-it“ lahendus peaks olema ka neile vastuvõetav.