www.advent.ee	 See kogemus, mis on pärit kirjandusevangelist Alberta Daviselt Ohiost, USAst, rõhutab tõsiasja, et Püha Vaim töötab meis selleks, et Jumala tõde inimeste koju ja südamesse viia. Ta jutustab ise oma loo. "Ühel kolmapäeva hommikul läksin külastama naist, kes oli huviavaldamise kaardi posti pannud. Tal oli väga hea meel, et ma tulin. Betty oli katoliikliku taustaga vastne kristlane ning soovis Piiblist rohkem teada saada. Ta arvas, et "Piiblilugude" komplekt võiks tal aidata kiiremini õppida, sest see oli kirjutatud kergestimõistetavas keeles. Ta abikaasa tuli koju ja pidas mind pikalt kinni, kuni me lõpuks palvetasime ja ma neid mulle pühendatud aja eest tänasin. Kui ma minekule asusin, ütles Betty: "Kas sa annaksid mulle oma nime ja telefoninumbri? Ma olen kindel, et võtan sinuga veel ühendust." Jõudsin kolmapäeva hommikul õigel ajal nende maja juurde. Panin kirja suure tellimuse, mille hulka kuulusid ka "Piiblilood", "Kodused piiblilugemised" ja "Perepiibel". Siis sõnas ta: "Alberta, ma pean sulle midagi rääkima. Mu abikaasa arvas, et võib minna suvalisse raamatupoodi ja sealt needsamad raamatud odavamalt saada, kuid ta ei leidnud neid. Lisaks sellele sai ta veel teada, et "Perepiibel" on poes kõvasti kallim." Ta jutustas ka, et kui ma eelmise kolmapäeva õhtul nende juurest ära läksin, kõneles mingi vaikne hääl talle: "Su kodus on kõik kõige parem. Sa ei mõtle kunagi raha peale, kui mööblit või riideid ostad. Nüüd oled Minu (Jeesuse) leidnud ja üritad tuua ettekäändeid, miks mitte osta raamatuid, mis sul Mind paremini aitaks tundma õppida." Betty ütles: "Ma tean, et see oli Püha Vaim, mis minuga rääkis, nii et helistasin sulle. Kui ma toru pärast seda telefonikõnet hargile panin, kadus see hääl ära." Kui ta sellest rääkis, tundsin, kuidas judin mööda selge jooksis, ja saatsin taeva poole teele tänupalve selle eest, et ma pole kunagi üksi, sest Jeesus, inglid ja Püha Vaim teevad alati oma tööd! Hiljuti sain veel ühe telefonikõne härrasmehelt, keda nädalaid varem külastasin. Ta oli raamatute osas skeptiline olnud ja ma viskasin selle huviavaldamise kaardi pärast ta kodust lahkumist minema. Nüüd ütles ta mulle telefonis: "Püha Vaim on mind veennud, et ma pean teie raamatuid ostma." Ta ostis terve raamatukogu." Jumal tahtis, et tõde sellel hetkel nendesse kodudesse jõuaks. Püha Vaim oli kohal, et nende inimestega rääkida ja veenda neid raamatute tõelises väärtuses – igavikulises väärtuses. Palvetagem nende inimeste pärast, kes võtsid tõeraamatud oma koju vastu, kui Püha Vaim nendega rääkis. Avastagu nad kogu tõe, kui neid raamatuid loevad ja uurivad.