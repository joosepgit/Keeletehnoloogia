www.advent.ee	 Imed, mis inimeste elus Jumala raamatute lugemise tulemusel sünnivad, on lõputud. Imed juhtuvad, kui nad loevad ja oma südame avavad, et Püha Vaim saaks sisse tulla. Nende elu saab muudetud. Kaks kirjandusevangelisti külastasid Bangkokis poode, et viia nende omanikele ja töötajatele häid sõnumeid päästest. Nad astusid mööblipoodi. Üks noormees istus oma laua taga ja ootas kliente. Kaks kirjandusevangelisti naeratasid talle ja kõndisid kindlalt noormehe juurde. Mööblimüüjal oli hea meel võimalike ostjate üle ja ta oli valmis neile kogu poes leiduvat head mööblit näitama. Kirjandusevangelistid naeratasid ja ütlesid: "Meil on teile täna midagi erilist." Pärast lühikest sissejuhatust näitasid nad talle kaht raamatut – taikeelset "Suurt võitlust" ja "Tee Kristuse juurde". Ta vastas kohe: "Ma pole huvitatud. Olen budist ja need on kristlikud raamatud." Kuid kirjandusevangelistid ei lase sellel end kohutada. Üks neist rääkis aga edasi ja lõpuks ütles mööblimüüja: "Olgu siis. Ma võtan teie raamatud ja maksan sularahas." Kaks kirjandusevangelisti olid õnnelikud selle võimaluse üle saata tõeraamatud veel ühe inimese kätesse, kelle eest Kristus suri. Nad lahkusid poest, lauldes kiituslaule oma taevasele Isale. Ühel hingamispäeva hommikul kolm aastat hiljem astus üks mees kirikus kirjandusevangelisti juurde, kes seda kogudust külastamas oli, ja ütles: "Kas te mäletate mind?" Kirjandusevangelist ei suutnud meenutada ja küsis: "Kus me varem kohtunud oleme?" Siis küsis mees: "Kas mäletate seda päeva, kui oma sõbraga minu mööblipoodi astusite ja mulle kaks raamatut müüsite? Ostsin teilt need raamatud vaid selleks, et teid poest välja saada. Kristlikud raamatud ei huvitanud mind. Kuid ma hakkasin neid lugema ja peagi olin väga haaratud neist uutest asjadest, mida õppisin. Veendusin Jumala tões ja käin nüüd igal hingamispäeval selles kirikus." Kirjandusevangelist mäletas selgelt seda päeva, mil ta oma sõbraga poes seda meest külastas. Tol päeval ei teadnud ta midagi sellel pärastlõunal müüdud raamatute kaugeleulatuvatest tagajärgedest. Need viisid korda imeteo ja päästsid veel ühe inimese Jumala kuningriigile. Palveta töö pärast Tais, kus elab enam kui kuuskümmend miljonit inimest. "Meie usupuudus on põhjuseks, miks me pole näinud rohkem Jumala väge" (Ellen G. White, "Üles suunatud pilk", lk 346).