www.advent.ee	 Juristid, kohtunikud ja teised kõrgetel kohtadel inimesed peavad kuulma adventsõnumit. Kuidas teisiti saaks seda teha, kui mitte läbi trükisõna? J. C. Pepper jutustab, kuidas üks kirjandusevangelist Haitis kohtuniku jutule läks. "Mõned meie kirjandusevangelistidest Haitis saavad imelisi kogemusi. Üks meie meestest kirjutas, et kui ta seal Dessalinesi külas töötas, külastas ta sealset külavanemat ning läks siis vahekohtusse, lootuses kohtunikule raamatuid esitleda. Kohtunikul oli kiire päev ja tal oli palju kohtuasju ajada. Meie kirjandusevangelist jutustab: "Ma seisin kohtusaali lävel ja ootasin, et kohtunik ühe erilise juhtumiga lõpetaks. Tundus, et mu kohalolek häiris ja segas teda, sest ma märkasin, et ta ei pööranud kohtuasja esitlevale advokaadile täit tähelepanu. See pani mind muretsema ja tekitas mõtte, äkki arvab see kohtunik, et ma olen nuhk! Lõpuks pöördus kohtunik minu poole ja küsis: "Härra, kuidas saan teile kasulik olla?" Vastasin kohe: "Kas mul oleks võimalik teiega veidi rääkida, kohtunik?" "Jah," tuli vastuseks, "astuge aga edasi." Kui ma "Suurt võitlust" tutvustama asusin, avaldas see kohtunikule seesugust muljet, et ta palus mul minna poodiumile, et kõik kohtusaalis olijad kuuleksid, mis mul öelda oli. Nii ma tegingi ja publik kuulas äärmiselt tähelepanelikult. Esitluse lõpul ostis kohtunik õhinal raamatu ja peaaegu kõik kohalolijad samuti. Mõnda aega hiljem kohtasin seda kohtunikku uuesti ja uurisin, kuidas talle raamat meeldis. Ta vastas: "Ma pole kunagi ühtegi nii imelist raamatut lugenud! Pr White on maailma parim kirjanik! Ma olin baptistide koguduse liige, aga sellest alates, kui "Suurt võitlust" lugesin, olen adventist."" Issanda teenija ütles meile palju aastaid tagasi, et me peaks päästesõnumiga minema "rahva juhtide ja õpetajate" juurde. Nad on rohkem valmis seda vastu võtma, kui uskuda tahame. Kohtunikud, õpetajad, professorid, ministrid – nad kõik ootavad, et Jumala tõde kuulda.