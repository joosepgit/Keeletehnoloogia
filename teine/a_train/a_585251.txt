www.advent.ee	 Seitsmenda päeva adventistide sõnum jõudis Tansaanias ennekõike küladesse. Linnades polnud ühtegi kogudust. Siis said kirjastusjuhid visiooni ja tundsid, et Jumal tahab nii linnades kui ka külades inimesteni jõua. 1960. aastal läksid kaks kirjandus-evangelisti, vend Misheto ja vend Mugeni, Dar es Salaami. Siin müüsid nad teiste hulgas raamatu ka Musa bin Musale. Ta luges raamatut ning pöördus. Tema oli esimene pöördunud Dar es Salaami linnas. Täna on selles linnas kakskümmend seitse kogudust. Mõne aasta eest otsustas uniooni komitee alustada tööga Zanzibari linnas, väga islamiusulises piirkonnas. Sinna saadeti ustav kirjandusevangelist vend Lukwara. Pärast kolmeaastast tööd, Jumala raamatute müümist ja inimestega palvetamist, ta lahkus. Töö üle võtnud töötaja kogus kokku hea saagi – kakskümmend seitse inimest, kes võtsid Jeesuse vastu oma isikliku Päästjana ning tulid ristimisele. Uute kirjandusevangelistide koolitamiseks korraldatud koolis käis nelikümmend seitse inimest. Enamik neist olid pöördunud protestantlikest ja katoliiklikest kogudustest. Teiste osalejate hulgas oli ka tüdruk, kelle nimi oli Ruth. Ruth sündis kodus, kus ema ja isa olid katoliiklased. Kui ta suuremaks sai, tundis ta, et katoliiklus polnud õige religioon, ning ühines teise kogudusega. Ühel päeval külastasid Ruthi kaks kirjandusevangelisti ning müüsid talle ajakirja "Ukweli wa Leo", erilise hingamispäeva-väljaande. Kui ta luges sõnumit hingamispäevast, sattus ta segadusse ning otsustas ajakirja ruttu tulle visata. Kolme päeva pärast hakkas ta südametunnistus teda ajakirja hävitamise pärast vaevama ning ta ei suutnud magada. Lõpuks otsustas ta minna mäele, et palvetada ja oma elule suund leida. Ta palus Jumalat, et Ta näitaks, milline päev on õige hingamispäev. Ta palvetas ning ütles Jumalale, et kui laupäev on hingamispäev, siis kohtaks ta uuesti neid kaht kirjandusevangelisti, kes talle ajakirja olid müünud. See oleks talle märgiks. Kui ta koju jõudis, ootasid seal ees need kaks kirjandusevangelisti. Tal oli hea meel ning ta kiitis Issandat sellise märkimisväärse palvevastuse eest. Ruth hakkas oma lugu teistega jagama. Ta ühines kogudusega ning temast sai pärast ristimist kirjandusevangelist. Vaid mõne aastaga tõi ta kirikusse seitseteist inimest, kellest kaksteist on juba ristitud. Kirjandusevangelistid Tansaanias tegutsevad paljudes seni tõe poolt puutumata piirkondades, et otsida inimesi Jumala kuningriigi jaoks. Ühel viimastest aastatest ristiti enam kui 3280 inimest tõega täidetud raamatute lugemise otsese tulemusena. Tänu Jumalale sellise hingedesaagi eest! Palveta täna kõigi kirjandusevangelistide eest Tansaanias. Rõõmusta koos nendega oma palves kõigi nende paljude õnnistuste üle, mida nad kogevad oma töös Issandale. Nende töö pole kerge ning ületada tuleb palju tõkkeid, kuid nad on kohkumatud, pühendunud, siirad Jumala töölised kirjanduseteenistuses.