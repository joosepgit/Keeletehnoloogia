www.advent.ee	 Leegid hävitasid [Jan] Husi ihu. Kontsiil oli teinud kõikvõimaliku mehega, kelle ainus kuritegu oli see, et ta ei võtnud vastu Konstanzi kirikukogu eksimatuid otsuseid ega asetanud nende häält kõrgemale Jumala häälest Tema Sõnas. Jumal aga tuletab meelde mineviku asju, meenutab kõiki toiminguid kas hukkamõistmiseks või halastuseks.  Õigete elulood on osa koguduse parimast varandusest. Meie käsutuses on aruanded nii kurjusejõudude tegevusest minevikus kui ka nende tegudest, kes paljude sajandite kestel on elanud igast sõnast, mis lähtuvad Jumala suust. Need rikkalikud kogemused on antud meile edasi väärtusliku pärandina. Kui ajalugu kordub, kui selle maailma suurmehed ja -naised ei tule Piibli juurde valgust, tõde ja tõendeid otsima, kui inimlikud korraldused ülendatakse kõrgemaks Jumala käskudest, kui kuriteoks peetakse Jumalale kuuletumist tsiviilseaduse asemel, siis tuleb meil taas kõndida sama teed, mille kohta meil on näiteid eelkäijatelt. Issand toetas oma ustavaid lõpuni. Julgustagu see meid. Kõikide ajastute õigetele sisendagu kindlusetunnet tõsiasi, et Issand ei muutu. Tema ilmutab oma rahvale ka meie ajal oma armu ja väge nagu Ta on teinud seda minevikus. Jumala Sõnas öeldu ja täpsus, millega Tema sõnad ajaloos on täitunud, kinnitavad meid ja jagavad hindamatuid õpetusi. Husi kogemus oli tunnistuseks, mälestusmärgiks, maailma tähelepanu juhtijaks tõotusele: “Ole ustav surmani, ja ma annan sulle elupärja!” (Ilm 2:10) Jan Hus elab maailma rahvaste ajalukku kirja panduna edasi. Ta ei loobunud jumalakartlikest tegudest ja kindlast usust, puhtast elust ja talle selgeks saanud tõe järgimisest südame- tunnistuse kohaselt isegi julmast surmast pääsemiseks. Selle võiduka surma tunnistajaks oli kogu taevas, terve universum. Saatan salvas küll naise kanda, kuid Husi teo kaudu purustati Saatana pea. Inimeste võitlust pimedusevürstiga jälgivad taeva lossimüürile kogunenud suured inglite hulgad.  Pingsa huviga jälgivad nad, kas ahistatud, segadusse aetud, taga kiusatud, põlatud, teotatud ja oma Issanda sarnaselt hukka mõistetud Jumala laps otsib jõudu taevast. Taevas ootab, et pöörduksime tungivalt taevaste abiallikate poole. – Käsikiri 38, 1887.