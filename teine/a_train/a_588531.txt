www.advent.ee	 Kiusatusekõrbes pakkus Saatan meie Issandale maailma rikkusi. Saatan ei tulnud Tema juurde kiusatustega enne, kui Tema inimolemus oli nõrkenud ja kisendas tungiva vajaduse järele. Kristuse inimolemus oleks kohkunud tagasi kõige selle eest, mis Teda kõrbes ootas. Ent Ta tuli siia maailma, nii et Saatanaga otseselt kokku puutudes võiks Ta anastaja käest võtta ära Issanda pärandi, inimesed. Saatan teadis, et oli alanud isiklik võitlus Eluvürsti ja pimedusevürsti vahe ning Ta püüdis võita Kristust Tema kehalise nõrkuse hetkel. Saatana nõutud tõestus seisnes selles, et Kristus võtaks omaks Saatana kahtlemise ja tegutseks, näidates Saatanale soovitud tõendi andmisega, et ka Temal on mõningast kahtlust. Nõustunuks Kristus vaenlase ettepanekuga, öelnuks saatanlik võimukandja omakorda: Tee mingi tunnustäht, et ma usuksin sind olevat Jumala Poja. Kuid Kristus ei pidanud andma ühtki nõutud tõendit. Enda kasuks imet tehes näidanuks Ta, et kahtleb Jumalas. Märk, mis on suurem kui kõik imeteod – kindel usaldus sõnasse “nõnda ütleb Issand” – oli märk, millele ei olnud võimalik vastu vaielda. Kui oskuslikult lähenes Saatan Eevale Eedenis! “Kas Jumal on tõesti öelnud, et te ei tohi süüa mitte ühestki rohuaia puust?” Seni olid Saatana sõnad õiged, kuid nende väljaütlemise viis väljendas varjatud põlgust Jumala sõnade suhtes. Tema tõestes sõnades peitus kahtlus, eitus, kahtlemine Jumala sõnade tõesuses. Ta püüdis sisendada Eevale, et Jumal ei tee kindlasti oma sõnade järgi, et niisuguse kauni vilja keelustamine oleks vastuolus Tema armastuse ja kaastundega inimeste vastu. Nüüd püüdis ta sisendada Kristusele omaenda tundeid. “Kui sa oled Jumala Poeg”. Selliselt püüdis ta nakatada Kristust oma kahtlustega.  Kas Jumal kohtleks oma Poega niiviisi? Saabuvad kiusatused, mis tekitavad [mõneski] usaldamatust Jumala suhtes ja teevad küsitavaks Tema armastuse.  Nad saavad äraandjaiks, mässavad Jumala vastu ning alistuvad tema kiusatustele, kelle nad endale juhiks valivad. Nad saavad Saatana vahendajaiks, kanaliteks, mille kaudu Saatan ka teiste meeltesse samasuguseid kahtlusi ja usaldamatust külvab. – Kiri 3, 1897.