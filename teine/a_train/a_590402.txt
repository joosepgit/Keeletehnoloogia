www.advent.ee	 Jumal õnnistab kuulekaid. Ta lubab, et Ta õnnistab sinu lapsi, sinu maad ja kõike, mille külge sa oma käe paned. Kas arvad, et Saatan lubab seda kõike toimuda ilma ülemvõimu pärast võitlemata? Vaenlane tegutseb praegu sama teravmeelselt ja otsustavalt nagu ta tegutses Eedenis Aadamat ja Eevat kiusates. Inimesed kogunevad tema lipu alla ja tema vägi ümbritseb neid. Igaüks aga, kes mõistab Jumala seaduse muutumatut olemust, otsustab asuda Kristuse poolele. Kui Jumal saanuks muuta kasvõi üht eeskirja oma seadusest, et langenud inimkonnale vastu tulla, ei tarvitsenuks Jeesusel Kristusel tulla siia maa peale surema. Kas Kristus suri selleks, et anda inimkonnale vabadus kummar- dada Jumala asemel ebajumalaid, ehkki käsk ütleb: “Kummarda Issandat, oma Jumalat ja teeni ainult teda”? Ning: “Issand tegi taeva ja maa, ” ja mis siis? “Ta hingas seitsmendal päeval” ja “pühitses seda”. Jumal andis selle päeva teile pidamiseks Tema mälestus- päevana – meenutamaks, et Ta on elav Jumal, kes lõi taevakõrgused ja maa, millel kõnnime. Ta lõi majesteetlikud puud ja rüütas iluga lilled. Ta andis igale õiele oma värvivarjundi. Taeva Issand lõi ka inimlapsed ja andis neile hingamispäeva. Milleks? Ta andis selle kõigile Aadama järeltulijaile; see oli kingitus kõigile tema järel- tulijaile. Kui nad oleksid alati kuuletunud neljandale käsule, poleks maailmas ühtki uskmatut, kuna see käsk tunnistab, et “Issand tegi taeva ja maa, mere ja kõik, mis neis on.” Jumala kätes on kogu Tema loomistöö. Kas sind paneb imestama, et kurat püüab Jumala seadust, Tema iseloomu mõõdupuud tühistada? See seadus on mõõdupuuks kohtus, kui raamatud avatakse ja kõigile mõistetakse kohut nende tegude järgi. Ja nimed on kirjutatud - kuidas Ta ütleb? - “ ma olen sind märkinud oma peopesadesse.” Ristilöömise tunnusmärgid on nad sinna märkinud. Inimesed on Tema omand; nad kuuluvad Jumalale loomise ja lunastamise kaudu. Mida pakume Saatanale, kui nõustume väitega, et Jumala käsk tuleb kõrvale jätta? Pakume kogu universumile puudustega Jumalat – Jumalat, kes andis küll välja käsu, aga see osutus nii puudulikuks, et tuli kõrvale jätta. Just seda Saatan soovibki. Kas võime endale lubada tegutseda kellegi teise poolel? Ei, ainult Jumala poolel. – Käsikiri 10, 1894 (Sermons and Talks, 1. kd, 232-235).