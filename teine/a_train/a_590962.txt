www.advent.ee	 "See kiri kirjuta sõnumiviijale Pergamoni koguduse jaoks. Siin on sõnum temalt, kelle käes on vahe kaheterane mõõk.“ Ilm. 2:12, ääremärkus NLT. Pergamoni kogudus avas uksed paganlikele doktriinidele ja kommetele. Kristus noomis neid, kes sallisid neid, kes peavad kinni Bileami õpetusest, kes õpetas Baalakit sööma ebajumalate ohvreid ning hoorama“ (Ilm. 2:14). Kompromissivaim viis sinnani, et Jumala rahvas võttis omaks paganlikud ideed ning tõukas Piibli kui tõe mõõdupuu troonilt. Pergamonile esitles Jeesus end Isikuna, "kelle käes on vahe kaheterane mõõk“- sümbol Piibli kohta (He. 4:12). Jeesus iseloomustas end siin Päästjana, kes ilmutab ennast oma Kirjutatud Sõnas. Selline silmatorkav ilmutus Jeesusest pidi olema suureks lohutuseks Pergamoni usklikele, kes jäid kuulekaks Sõnale. Venemaalt tulnud põgenik, kes oskas vähe inglise keelt ja kellel polnud seetõttu erilisi võimalusi tööd leida, rääkis, et ta vallandati reedel, kuna ta keeldus töötamast pärast päikeseloojangut. Tema tööandja oli teinud heateo, andes talle tööd, ning ei suutnud mõista, miks võõrsilt tulnu ei võinud töötada reede õhtul, et aidata päev enne jõule kätte toimetada täitmata tellimusi. Järgmisel nädalal kutsus tööandja ta tagasi, "kuna sa oled nii ustav töötaja“. Jeesuse ja Tema Sõna eest kindlalt seismine tasub alati ära. Pea meeles, et Tema seisis kindlalt meie eest Kolgatal. Tüatiira kogudus langes veel sügavamale ärataganemisse. Kuigi pilt oli väga tume, jäid mõned siiski ustavaks ja klammerdusid tagakiusamisest hoolimata Jumala Sõna külge. Siin on kirikuraamatust tehtud väljakirjutus: Piibliarmastajate vastu esitati järgmised süüdistused: John Barreti vastu, sest teda kuuldi oma majas abikaasa ja teenijanna juuresolekul päheõpituna lugemas Jakobuse kirja, mida ta hästi teadis, ja sealhulgas teadis ta peast veel palju teisigi asju.“ Selliste häbistuste pärast kannatavale kogudusele esitles Jeesus ennast kui Jumala Poeg, kelle silmad on nagu tuleleek ning kelle jalad on vasemaagi sarnased (Ilm. 2:18). Selline kirjeldus Jeesusest on eelkõige julgustav sõnum neile, kes püsivad kindlalt Jumala Sõnas. DRG