www.advent.ee	 Aman, kes juhtis bussi, ütles enda kõrval istuvale kristlasele: “Mis, sul ei ole mitte midagi, millele oma usk kinnitada. Ma võin sulle tõestada, et su pühad kirjutised on valed.” Vagur kristlik mees vastas: “Sir, ma ei ole õppinud mees. Ma ei suuda vastata Teie küsimustele, kuid ma usun Jeesusesse. Ja ma olen kogenud sellist iseloomu muutust ning tunnen sellist rõõmu ja rahu usust, et sooviksin, et Teiegi tunneksite minu Päästjat.” Tema pingikaaslane vastas: “Te panite mu suu kinni; mul ei ole sellele midagi vastata.” Kristlastena on meil rahu, mida kristlane mõistab, kuid ei suuda täielikult seletada. Elame täielikult uut elu. Üks torisev endine koguduseliige ütles kord: “Kristlus ei too ellu kuigi suurt erinevust!” Üks Jeesuse tõeline järelkäija vastas seepeale: “See teeb kogu maailma erinevaks.” Muutus, mille Jumal teostab Kristuses oleva inimese elus ja tunnetes, on armuime. Üks religioonikriitik ütles kord kristlasele: “Te loete Piiblist, et Jeesus tegi vee viinaks. Minu jaoks on see väljamõeldis. Ma ei ole tänapäeval kordagi midagi seesugust teostumas näinud.” Sõbralik kristlane vastas: “Jah, ka mina ei ole näinud Jeesust vett viinaks tegemas, aga olen näinud, kuidas Ta tegi viski mööbliks. Ja minu jaoks on see veel suurem ime.” Inimeste elu muutmine, kes on sõjajalal iseendaga, ja neile võidu andmine patu üle ning sisemise rahu toomine on samuti armuime. Borneo saarel nägin kuivanud päid rippumas ridaelamu küljes, meenutamaks, millised olid sealsed elanikud olnud enne kristlaseks saamist. Nad jahtisid päid ja sõid üksteist. Nüüd on lood teisiti. Nii erinevalt, et naaberkülades hakati kutsuma ühte kristlaste küla nimega Damai, mis tähendab "rahu". Kristlastena on meil rahu, mida mõistame ja peegeldame, kuid ei suuda täielikult seletada. “Et me nüüd oleme saanud õigeks usust, siis on meil rahu Jumalaga meie Issanda Jeesuse Kristuse läbi.” See annab meile päästekindluse, täielikult uue õnneliku elu ja lootuse taevale. Miks mitte lasta küllastada oma elu rahuga, mis ületab arusaamise, sest meie rahu tuleb elava Päästja meie südames elamisest!