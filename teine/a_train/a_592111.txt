www.advent.ee	 Wattsi mässu ajal Los Angelesis rida aastaid tagasi, oli sealse piirkonna pastoriks dr. Hill. Ehkki ta oli osavõtlik mässajate armetu seisukorra suhtes, eitas ta nende vägivalda ja rüüstamist. Ühel õhtul helises telefon. Abikaasa märkas, et telefonikõne tegi dr. Hilli murelikuks. Pärast kõne lõppu palus naine, et mees ütleks, mis on lahti. Mees tahtis ettevaatlikult vastusest kõrvale põigelda, kuid naine nõudis vastust. Lõpuks ütles mees, et helistaja oli öelnud talle, et autopomm, mida ei saa välja selgitada, tapab pastori mitteteadaoleval ajal mitteteadaolevas kohas. Järgmisel hommikul, kui dr. Hill ärkas, vaatas ta aknast välja. Nähtu jahmatas teda. Tema autot polnud autoparklas. Mõned minutid hiljem sõitis ta naine sellega kohale ja astus majja. “Kus sa olid?” küsis dr. Hill. Naine vastas otsekui muuseas, et ta kontrollis sõidukit. Hiljem, kui dr. Hill seda kogemust jutustas, oli ta sügavalt liigutatud, kui ta ütles: “Ma ei pidanud enam kunagi oma naiselt küsima, kas ta mind armastab.” Naise valmisolek surra tema asemel väljendas naise kustumatut armastust. Kuid sellisegi asjaga ei saa me võrrelda Jeesuse surma ja ülestõusmist, mis väljendas Jumala piiritut ja põhjatut armastust. Jeesus “loovutati meie üleastumiste pärast ja äratati üles meie õigekssaamise pärast”. Õigekssaamine tähendab, et kõigepealt andestatakse meile meie senine patuelu. Teiseks puhastab Jeesus meie eluaruande meie möödaniku pattudest – justkui poleks me kordagi patustanud. Ja isegi see pole küllal- dane, Jeesus teeb veel midagi. Kolmandaks paneb Ta oma täiuslikult õige elu aruande meie oma asemele, asendab selle meie pattude aruandega. Kristus “loovutati meie üleastumiste pärast” surma ja see andestab meile ning puhastab meid meie pattudest, kuid veelgi enam – Jeesus “äratati ellu meie õigekssaamise pärast”. Nii et kui lõpukohus toimub ja Kohtunik vaatab läbi meie aruande, ei ole Tema ees tühi leht. Jumal näeb meie elu iseloomustatuna Jeesuse täiusliku eluna. Tulemuseks on see, et meile kinnitatakse uus elu nüüd, kuid enam veel – igavene elu tulevikus.