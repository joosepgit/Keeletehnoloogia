www.advent.ee	 Kui Jeesus nägi nende usku, ütles ta: “Sõber, su patud on andeks antud!” Lk 5:20, NIV Jeesus õpetas ühes rahvast tungil majas Kapernaumas. Maja ümber tunglesid põnevuseotsijad, vaenulikud variserid ja need, kes soovisid Jeesuse kohta rohkem teada saada. Üks halvatu oli kuulnud imelisi asju Jeesusest ja käis oma sõpradele peale, et need teda matil Jeesuse juurde kannaksid. Kui nad aga maja juurde jõudsid, oli ukseava nii tihedalt rahvast täis, et nad ei pääsenud sisse. Nagu mõne päeva eest lugesime, ronisid nad katusele, tegid sellesse avause ja “lasksid ta koos kanderaamiga tellislaest läbi, keset tuba otse Jeesuse ette” (Lk 5:19). Mida sa oleksid kõige rohkem soovinud, kui sina oleksid olnud Jeesuse jalge ees lebav halvatu? Füüsilist või vaimset tervenemist? Jeesus tundis tema südant. Tunnustades halvatu eelistusi, ütles Ta temale: “Sõber, su patud on andeks antud!”