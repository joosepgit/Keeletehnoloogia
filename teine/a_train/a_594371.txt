www.advent.ee	 Ühe meie lähedase sõbra tunnistus, kes istus koos meiega elutoas, liigutas tugevalt mu abikaasat Liliani ja ka mind. Selle naise abikaasale kanti vereülekande ajal üle verd, mis oli nakatunud B-hepatiidiga ja mees sai tugeva maksakahjustuse. Pärast mitmeid ravikuure tuli talle lõpuks teine maks siirdada. Pärast lõikust oli ta peaaegu surmasuus, kuid paranes imeliselt. Sellega ei olnud aga raskused veel lõppenud. Mehe ravile kulunud suurte väljaminekute tõttu kaotasid nad oma kodu. Mehe töölt eemaloleku ajal oli ta tööandja võtnud tema asemele uue inimese. Kõigele selle vaatamata ütles naine, et nende usk on tugevam kui ei kunagi varem, sest Jeesus oli neid kõigest sellest läbi kandnud. Ta jutustas meile ühest unenäost, mille puhul ta oli kindel, et Jeesus oli selle talle andnud. Ta nägi seda just enne nende kahe aasta pikkust ränka katsumust. Selles unenäos nägi ta kõrgeid mägesid ja ennast ning oma abikaasat seismas mägede jalamil. Mees oli ratastoolis. Sõbralikult tuttavad näod ümbritsesid neid. Keegi juhatas teda lükkama mehe ratastooli mööda piinavalt rasket rada mäest üles. Üha ülespoole tõustes kohtas ta üht takistust teise järel. Üks selline oli väga ränk raudteelõik, millest ta pidi oma mehe ratastooliga üle lükkama. See näis võimatuna. Kui ta tõukas ratastooli edasi rappus see tugevalt üles-alla. Just siis, kui nad olid jõudmas teisele poole rada, tuhises neist mööda rong. Nad tundsid õhu vihisemist, kui see neist mööda kihutas. Nad olid peaaegu tipus, kui korraga takistas nende rada tugev kivimüür. Siis aga tekkis imeliselt üks avaus müüri sisse ja nad pääsesid sealt läbi. Kui David Livingstone tuli tagasi Inglismaale pärast 15 aastat Aafrikas, kus ta oli olnud 27 korda palavikus ja saanud räsida lõvi käest, küsis ta Glasgow ülikooli tudengitelt: “Kas tahate, ma ütlen teile, mis hoidis mind üleval kõigis neis raskustes, rassimises ja üksinduses? See oli Jeesuse tõotus: Ja vaata, ma olen iga päev teie juures ajastu lõpuni.” ” Võib-olla pead ka sina tänasel päeval kogema selliseid raskusi, mille talumine näib võimatuna. Kuula, kuidas Jeesus sosistab sulle kõrva: “Ma olen kogu aeg sinu juures ajastu lõpuni.” Tänu Sulle, Jumal, sellise Päästja eest!