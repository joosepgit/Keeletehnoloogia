www.lapsemure.ee	 Tere,pm ma ei teagi kuidas siia kijrutada...aga mul on selline mure,et ma ei saa oma eluga hakkama..jah ma tean,et puberteedist sõltub ka minu käitumine ja nii,aga ma ei tea mida teha...esiteks kui mul koolis midagi halvastiu läheb(ma mõtlen õppimise suhtes) siis kui koju jõuan saan sageli emalt peksa..ja ema tujudest oleneb ka see..mida teha emaga?? ja mingi koolis kisatakse mulle ''emo'' sest ma kannan musta ja mul on juuksed mustaks värvitud..sest ma kuulan rasket muusikat..jah muusika stiili pärast kyll´ei pea riides niimoodi käima,aga mul on nii mugav.. ja mingi koolis kisatakse mulle veel igasuguseid solvanguid ja klassivennad mõnitavad ja taovad mind ka.. mul on poiss..noh oli poiss..paar päeva oleme juba tylis olnud..kuna ta rääkis mu yhest saladusest teistele ja nyyd terve kool räägib sellest..aga kõigerohkem ma kardan ema..ja temaga suhtlemist..ja ma elan muidu ema juures,sest ta ei taha mind isa juurde lasta:s.. ma kardan...hetkel mind ei ole kodus,ja ema ega keegi ei tea ka kus ma olen..sest ma ei julge koju minna oma tunnistuse pärast mis homme tuleb..ja ema käib mu ekoolis ka:s.. mida ma peaksin tegema?? Vabandust,kui vead sees on.. Tere! Kirjutasid oma elust ja raskustest naguke. Sellest, kuidas su ema sind kohtleb ja kuidas sind koolis kiusatakse. See ei tohiks nii olla, aga kiusamine on väga levinud probleem. Igas koolis kohtab seda, nii et sa oled üks väga paljudest, kes peab sellega kokku puutuma. Eriti hull on olukord põhikoolides. Põhjuseid, miks osad teisi kiusama kipuvad on palju. Näiteks möllavad hormoonid, kodune halb kasvatus ja eeskuju, isiklikud probleemid, tähelepanu vajadus jne. Öeldakse, et väiksed koerad klähvivad kõige rohkem. Vahel on kiusajal madal enesehinnang või puudulikud suhtlemisoskused, mistõttu ta üritan ennast suuremaks või tähtsamaks teha sellega, et teisi kiusab. Enamasti on põhilisi kiusajaid vähe ja terve hulk neid kaasajooksikuid, kes lihtsalt on seal, kus midagi toimub. Igal juhul me näeme, et harva on põhjus ohvris. Kui sind kiusatakse, siis mitte selle pärast, et sa kuskilt otsast teistest halvem oleks. Pigem vastupidi, sa oled parem nendest, kes teisi kiusavad. See, et sa kannad tumedamaid riideid ja kuulad rasket muusikat, ei anna kellelegi õigust sind halvasti kohelda, sina ju pole neid halvasti kohelnud. Sul on õigus ise otsustada, kuidas välja näed ja millist muusikat kuulad. Kahjuks aga annab probleemsetele õpilastele võimaluse kiusata, kui keegi natuke omamoodi on. Ka kodune vägivald on vägivald ja ei ole õigustatud. Sul on õigus elada ilma hirmuta ja ilma vägivallata. Sa võid pöörduda lastekaitsesse. Kui elad tallinnas siis on igas linnaosas oma sotsiaalkeskused, kus abi saada ( http://www.lapsemure.ee/index.php?id=8,21,0,0,1,0 ). Kui sa koju ei julge minna on tähtis, et sa tänavale ei jääks, selleks on olemas varjupaigad. Kui olukord väga hulluks läheb võib ka politseisse pöörduda 110. Hea on, kui sa oled julge ja oskad abi küsida. Sa ei pea oma muredega üksi jääma! Head soovides! Kes on foorumil