www.advent.ee	 Kes võidab, sellele ma annan süüa elupuust, mis on Jumala paradiisis.” Ilm 2, 7 Eedeni aed oli maa peal veel kaua aega pärast seda, kui inimene oli selle varjurikastelt radadelt ära aetud. Langenud inimsool lubati veel kaua vaadelda oma algset kodu, ehkki aeda valvavad inglid takistasid nende sissepääsu sinna. Keerubite valve all olevast paradiisi väravast paistis jumalik auhiilgus. Sinna tuli Aadam koos oma poegadega Jumalat teenima. Seal lubasid nad uuesti täita seda käsku, millest üleastumine oli neilt röövinud Eedeni. Kui jumalakartmatuse tulv mässis endasse kogu maa ning kui inimeste kurjus viis ülemaailmse veeuputuseni, võttis Eedeni istutanud käsi selle maa pealt ära. Kuid lõplikus ennistamises, kui Jumal loob uue taeva ja uue maa” (Ilm 21, 1), tuuakse see tagasi kaunimana, kui see oli alguses. Siis need, kes on pidanud Jumala käske, võivad koguda endasse surematut elujõudu elupuu juures. Ja läbi kogu igaviku võivad ka teiste surematute maailmade elanikud vaadelda seda imekaunist aeda näitena Jumala täiuslikust loomistööst, mida patuneedus ei ole puudutanud; näitena sellest, milline oleks kogu maailm olnud, kui inimene oleks täitnud ustavalt oma osa Jumala algses plaanis. PP 42 Nüüd saab Aadam lepitustöö kaudu tagasi oma endised valdused. Rõõmujoovastuses vaatleb Aadam puid, mis olid talle kunagi rõõmu valmistanud – neidsamu puid, mille vilja ta oli korjanud oma süütuse ja rõõmu päevil. Ta näeb viinamarjaväete, mida ta oma käed on harinud, lilli, mille eest ta oli armastusega hoolitsenud. Ta tajub, et see kõik on tegelikkus ja mõistab, et see on tõepoolest taastatud Eeden. ST 626 Päästetud saavad tagasi elupuu juurde ammu kaotatud Eedenis ning kasvavad” seal oma täie kasvuni selle esialgses ilus ja aus. (Mal 3, 20 öeldakse inglisekeelse tõlke järgi, et need, kes Jehoova nime kardavad, kasvavad” nagu nuumvasikad). Viimasedki patuneeduse jäljed kõrvaldatakse ning Kristuse ustavad ilmuvad Issanda, meie Jumala ihust”, peegeldades oma Issanda täiuslikku kuju. Oo, imetlusväärne lunastus, millest nii kaua on räägitud, mida nii kaua on loodetud, millest mõtiskletud innukas ootuses, kuid mida kunagi täiesti ei mõistetud. ST 624