www.advent.ee	 Aga siis ma tunnetan täiesti, nagu minagi olen täiesti tunnetanud.” 1 Ko 13, 12 Just nii nagu jüngrid tundsid ära Jeesuse, tunneme ka meie ära oma sõbrad. Ajalikus elus võisid nad olla puudulikud, haiged või vigadega, nüüd aga tõusevad nad üles täiesti tervetena ja harmoonilistena. Kuid isegi muudetuina on nad selgesti äratuntavad. /.../ Nägudel, mis säravad Jeesuse näolt kiirgavast valgusest, tunneme oma armsate iseloomulikke jooni. AT 770, 771 Lunastatud tunnevad ära ja kohtuvad nendega, kelle kaudu nad leidsid Päästja. Kui õnnistatud vestlused võivad nende vahel toimuda! Olin patune,” ütleb keegi, Jumalata ja lootuseta selles maailmas. Siis tulid sina ja viisid mu tähelepanu kallile Vabastajale, kes on minu ainuke lootus /.../.” Teised lausuvad: Olin pagan ja elasin paganlikul maal. Sina jätsid sõbrad ja oma mugava kodu ning tulid mulle õpetama, kuidas leida Jeesust ja uskuda Temasse kui ainsasse tõelisesse Jumalasse. Ma hävitasin oma ebajumalate pildid ja teenisin Jumalat. /.../ Olen päästetud /.../ ja võin alati vaadelda Teda, keda armastan. /.../ Teised on tänulikud neile, kes toitsid näljaseid ja riietasid alastiolijaid: Kui lootusetus ja uskmatus mu hinge täitsid, saatis Issand sind minu juurde, rääkima lootuse ja lohutuse sõnu. Sina tõid mulle toitu, mis rahuldas minu füüsilised vajadused ja avasid Jumala Sõna, äratamaks mind märkama oma hingelisi vajadusi. Sa kohtlesid mind nagu venda. Sa mõistsid mind ja toetasid mind mures. Sa elustasid mu muserdatud hinge nii, et võisin kinni haarata Kristuse käest, mille Tema oli minu päästmiseks välja sirutanud. Kui olin teadmatuses, õpetasid sa mulle, et minulgi on taevas Isa, kes minust hoolib. Lugesid mulle imelisi tõotusi Jumala Sõnast. Julgustasid mind uskuma, et Ta päästab mind. Mu süda pehmenes ja murdus, kui mõtlesin ohvrile, mille Kristus minu eest tõi. /.../ Nüüd seisan siin ja olen päästetud!” Milliseid tohutuid rõõmu- ja õnnehetki kogetakse, kui lunastatud kohtuvad ja tervitavad neid, kes on kandnud koormat nende pärast! Ja millist tohutut rahuldust tunneb nende süda, kes selles elus ei ole otsinud enese heaolu, vaid on püüdnud olla õnnistuseks neile, kelle osaks on langenud nii vähe õnnistusi. MLT 353