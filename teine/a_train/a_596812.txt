www.advent.ee	 Kõnelenud Õlimäel oma jüngritele pikast koguduse läbikatsumise perioodist, 1260 aastatest paavstliku tagakiusamise ajast, mille kohta Jeesus andis tõotuse, et viletsusaeg saab lühendatud, nimetas Ta kindlaid Tema tulemisele eelnevaid sündmusi ja ka aja, mil esimene neist pidi aset leidma: "Aga neil päevil, pärast seda viletsusaega, pimeneb päike ja kuu ei anna oma valgust." Mk 13, 24 1260 prohvetlikku päeva ehk tegelikku aastat lõppesid 1798. aastal. Veerand sajandit varem oli tagakiusamine peaaegu et lakanud. Vastavalt Kristuse sõnadele pidi pärast tagakiusamisaega päike pimenema. 19. mail 1780. aastal täitus see prohvetikuulutus. ”Kui mitte täiesti ainulaadseks, siis küllap kõige müstilisemaks ja mõistatuslikumaks sellelaadilistest nähtustest... on pime päev 19. mail 1780. aastal – kõige seletamatum kogu nähtava taeva ja atmosfääri pimenemine Uus-Inglismaal.” – R.M.Devens, ”Our First Century”, lk. 89 /.../ Paar tundi enne õhtu saabumist hakkas päevane paks pimedus hajuma ja tuli nähtavale päike, mis oli ikka veel varjatud tumedate uduste pilvedega. ”Pärast päikeseloojangut kattus taevas taas pilvedega ja muutus kiiresti pimedaks.” ”Öine pimedus ei olnud päevasest vähem ebaharilik ja kohutav; ehkki oli täiskuuaeg, ei võinud esemete piirjooni eristada ilma kunstliku valguseta.” /.../ – Issaiah Thomas, ”Massatchusetta Spy; or Amerian Oracle of Liberty”, kd. 10, No 472 (2. mai 1780) /.../ Pealtnägijate kirjeldused on kaja Issanda sõnadest, antud prohvet Joeli kaudu 2500 aastat enne selle tõdemist: ”Päike muutub pimedaks ja kuu vereks, enne kui tuleb Jehoova päev, suur ja kardetav!” (Jl 3, 4) Kristus käskis oma rahval jälgida Tema tuleku märke ja selle üle rõõmu tunda, kui ilmuvad Kuninga tunnustähed. ST 294-296