www.lapsemure.ee	 No siit tuleb nüüd üks eriskummaline mure, võibolla isegi mitte nii väga mure aga jah.. Käin kaheksandas, kuigi peaksin käima üheksandas, jäin kaks aastat tagasi istuma. Esimesed 4 klassi lõpetasin teises koolis kus mind ei sallitud, mind tehti maha, kiusati narriti, ilmselt sellepärast, et olin tol ajal endavanustest veidi priskem. Nüüdseks olen siis uues koolis käinud pea 5 aastat, ja selle aja jooksul jäin ka tervislikel põhjustel klassikursust kordama. Kooli ma uuesti ei vahetanud, kuna uues koolis olen algusest peale kõigiga super hästi läbi saanud. Niisiis.. 2 aastat tagasi esimesel septembril läksin siis uude klassi enda koolis, klass allapoole.. Ma sain selles klassis kõigi lemmikuks, mind respekteeriti ja minuga taheti aega veeta. Mulle isegi poeti ja millegi pärast veidi aramad klassitüdrukud isegi kartsid mind veidi. Nüüdseks olen selles klassis käinud 2 aastat ja mulle hakkab kohutavalt pinda viskama see, et nad kummardavad mind kõik seal klassis nagu mingisugust ilusat ebamaiset jumalat?!?! Vahel naljaga ütlen kellegile et, "ohohh, no tavai too mulle see või teine asi" ja ehkki ma mõtlen seda pilamisena, kohe joostakse karjas mulle nõutud asja tooma.. kõik mida ma ütlen, kõik on püha. Nad istuvad vahetundides mu ümber ringis ja kõik mida mina seljas kannan, mida mina ütlen, minu sõnavara - kohe nad ka selle omastavad ning kui keegi vahel julgeb mulle midagi vastu öelda tuleb ülejäänud lambakari kohe selle inimese kallal võtma kes mu arvamuse peale enda arvamust julges avaldada.. kuidas neile viisakalt selgeks teha, et ma olen täiesti tavaline noor tüdruk kelle sõna maksab samapalju kui nende oma ilma et nad mind vastupidi, vihkama hakkaks? Kes on foorumil