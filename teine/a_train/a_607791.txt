www.advent.ee	 Koguduse korras räägitakse, et adventistile pole sobilik (on keelatud) laimamine ja teistest taga rääkimine. Kas selliseid isikuid v6ib ka kogudusest välja arvata? On see rikkumine samaväärne teiste korra punktidega, näiteks alkoholi tarbimine, abielu rikkumine jne? Koguduse korras on kirjutatud distsiplinaarmeetmete rakendamisest. Sealt võime lugeda rikkumiste loetelu, mille puhul tuleks distsiplinaarmeetmeid rakendada. Samas see küsimus kuulub koguduse juhatuse ettepanekul täiskogu kompetentsi. Eesmärgiks pole kunagi kedagi kogudusest lahutada. Eesmärk on tuua eksinud inimene meeleparandusele. Alles siis, kui see ei õnnestu - inimene ei soovi end parandada - tuleb tarvitusele võtta distsiplinaarmeetmed. Koguduse juhatus peaks tegema täiskogule sellise ettepaneku alles siis, kui kõik muud võimalused inimest meeleparandusele tuua, on tulemusteta jäänud.