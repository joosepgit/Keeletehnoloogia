www.naisteleht.ee	 Loe pakendilt toote soolasisaldust ja eelista vähem soolaseid: võis, margariinis, või- ja taimeõli segudes olgu soolaprotsenti kuni 0,1, juustus ja leivas kuni 0,7 ning vorstis ja muudes lihatoodetes kuni 1,2. Merle Luik Mis on mis? Portaali tervitus.ee toitumisnõustaja Aet Trisberg aitas meil jälile jõuda, mida tasub osta, mida mitte. Meresool. Seda saadakse merevee aurutamisel ja selle puhtus sõltub merevee puhtusest (meresoola pakenditel on enamasti märgitud päritolupiirkond). Meresool on tavaliselt müügil rafineerimata kujul, sisaldades organismile vajalikke mineraale. Jäme sool. Seda kaevandatakse maa-alustest soolalademetest ja müüakse puhastamata kujul, mistõttu on selles ka nii kasulikud kui kahjulikud maa-alused looduslikud lisandid. Himaalaja sool. Selles leidub kuni 84 inimkehale vajalikku keemilist elementi. Himaalaja sool on ladestunud rohkem kui 260 miljoni aasta eest, mistõttu peetakse seda väga puhtaks ning väärtuslikuks. Pansool. Mineraalsool, milles on 43 protsenti vähem naatriumit kui teistes soolades. Samas on pansool vähem soolane, mistõttu kulub seda toiduvalmistamisel rohkem. Pansoola vastased peavad selles olevat kaaliumit kahjulikuks neeruhaigetele. Jodeeritud sool. Peenike sool, millele on lisatud joodi. Selle ainsaks eeliseks on jood, mille puudus kahjustab kilpnääret, ent kuna NaCl hulka pole tavaliselt vähendatud, pole ka soovitatav seda soola tarbida. Peenike sool ehk keedusool. Puhastatud jäme sool, millesse pole pärast töötlemist jäänud kasulikke mineraale, kuid mis on kõrge NaCl sisaldusega. Peenikest soola peetakse kõige ebatervislikumaks. Vahelduseks! Kui soovid oma toidulaual tavalise ebatervisliku keedusoola vahetada natuke parema kraami vastu, proovi näiteks neid soolasid. Rose salt. Tootja sõnul üks looduslikult puhtamaid ja maitselt täiuslikumaid sooli maailmas. Hind: 38.90. Selver Jäme mägisool, mis on kaevandatud 250 miljoni aasta vanustest soolalademetest. Hind: 27.20. Ökosahver Soolaasendaja, mis on valmistatud naturaalsetest komponentidest. Hind: 55.00. Ökosahver