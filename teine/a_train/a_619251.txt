www.advent.ee	 Olen kuulnud seltskonda adventiste, kes väidavad , et taimetoitlus on Piibelik õpetus. Mina ei ole seda Piiblist leidnud. Kas siis kohupiim, hapukoor, piim jne on Piibli järgi sobimatud? Kui piim on ebasoovitatav toiduaine, siis miks Jumal lubas oma rahva viia maale, kus voolab piima ja mett? Taimetoitlus on Piibellik toitumisviis - Loomisloos ütleb Jumal: Seega on kindel, et Jumala algses plaanis ei olnud inimestele pakkuda lihatoitu ega midagi muud, mis tuleb loomadelt - söögiks oli ainult puhas taimetoit. Selline kord kehtis kuni veeuputuse ajani, mille järel lubas Jumal toiduks kasutada ka mõningaid loomseid saadusi: Seega, alates veeuputusest on inimesel lubatud ka liha ning muid loomseid saadusi toiduks tarvitada. Kuid põhjus, miks mõned adventistid (ja ka teised kristlased) räägivad taimetoitlusest, kui vajalikust ja piibellikust õpetusest peitub meie tulevikus. Jumal soovib taastada kadunud paradiisi - olukorda, kus patul ei ole kohta inimese ja Jumala vahel. Nagu nägime, siis esimeses paradiisis - Eedeni aias - ei kasutatud toiduks loomseid saadusi, vaid puhast taimetoitu. Ning selle poole liigume päev-päevalt. Toidusedel on üks nendest, mida saab muuta iga inimene ja teades, et peale Kristuse tagasitulekut ei ole lihatoit enam meie menüüs, siis võib paradiisliku toidusedeli kasutamisega alustada juba täna. PS! Maa, mis piima ja mett voolab, on kirjanduslik väljend. Reaalselt ei olnud piimajõgesid ega meejärvesid kusagil tõotatud maal.