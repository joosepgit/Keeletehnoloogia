www.advent.ee	 USA-s asuva Tulsa adventkoguduse pastori Bill McClendoni sõnul ei öelnud Jeesus kunagi, et minge kõike maailma ja hakake kirikuhoonet pidama.” Selleasemel kutsus Jeesus üles minema kõike maailma õpetama, ristima ja õpetama veel”. See meetod, mida McClendon nimetas non-stop evangelismiks”, paistab toimivat Tulsa koguduses, mis rajati kaheksa aastat tagasi 90 aastase adventkoguduse asemele. 2001. aastal 17 liikmega alustanud koguduses käib praegu iganädalaselt koos 750-800 liiget. Koguduses käib koos kolm rühma – kaks inglisekeelset ning üks hispaaniakeelne. Nende aastate jooksul on ristitud 550 liiget. Tulsa on väga religioosne kogukond, kuid seal on ka väga sekulaarne osa,” selgitas McClendon. Me näeme suurt osa elanikkonnast, kes on üles kasvanud ilma teadmiseta Piiblist ja kristlusest.” Bill McClendoni raport oli üheks kõrghetkeks 2009 aasta kevadkoosoleku raames aset leidnud evangelismi ja kristliku tunnistuse nõukogu koosolekul. Tegemist on ümarlauaga, mis toob kokku adventkiriku juhid kui ka ilmikliikmed. Selle eesmärgiks ei ole tulla kokku, et hääletada mingi tegevuskava osas, vaid veeta aega uurides ideid ning mõttesuundi, mis võiksid ergutada koguduste kasvu,” ütles ülemaailmse adventkiriku asepresident Lowell Cooper. 29. märtsil aset leidnud üritusel edastati mitu raportit koguduse tegevuse kohta. Kiriku Globaalmisjoni Usuteaduste Keskuse direktor Ganoune Diop rõhutas adventismi suhteid teiste maailma usugruppidega. Iga maailma religioon, esitab parimal juhul vaid osa inimprobleemi diagnoosist,” ütles Diop. Kristlus, eriti adventism, pakub sellele probleemile aga lahendust.... Selle lahenduse hea sõnum oma selguses ja mitmekesisuses puudub maailma teistes religioonides ning filosoofiates.” Teised presentatsioonid valgustasid kampaania Järgne Piiblile” progressi. Rändav Piibel on juba peatunud maailma kiriku 13 piirkonnast neljas. Erinevates piirkondades kasutatakse rändava Piibli koopiaid mitmetel üritustel, et edendada Piibli lugemist. Kiriku Trans-Euroopa Divisjonis on Norra ja Rootsi kogemas koguduse kasvu. Rootsi jaoks on see esmakordne kasvu kogemus peale 20 aastast perioodi, teatas divisjoni president Bertil Wiklander. Lõuna-Sudaanis liitus adventkogudusega anglikaani kiriku preester ja jagab nüüd sõnumit oma rahvale. Beirutis loodetakse meedia keskuse araabia keelse programmi käivitamist 2010. aastal. Lõuna-Ameerika piirkonnas plaanib umbes 600 000 adventkodu osaleda 30. mail niinimetatud sõpruse evangelismi” päevas, mille eesmärgiks nende kodude jaoks on kutsuda piirkonna inimesi lõunasöögile, et seal tutvustada koguduse sõnumit. Külastajaid kutsutakse hiljem osa võtma Piibli õppest.