www.advent.ee	 Kaks adventkirikut kirde-Hiina Shenyangi linnas illustreerivad Hiinas asuva kiriku dünaamilisust. Umbes 3000 liikmega Beiguani kirik asub modernses linnaosas, mida külastavad sageli turismirühmad. 4 miili kaugusel jagab Beishi kogudus suures elurajoonis vana ja ülerahvastatud kirikuhoonet teise protestantliku kogudusega. Kirikujuhid mõlemas koguduses valvavad mitmete kümnete piirkonnas asuvate uute loomisel olevate koguduste üle. Oma nädalapikkuse reisi neljandal päeval külastas adventkiriku president Jan Paulsen koos kirikukeskuse teiste ametnikega selle 7 miljoni elanikuga linna mõlemat kogudust. Paulseni jaoks oli see esimene külastus Hiinasse peale tema ametisse astumist 10 aastat tagasi. Adventkiriku presidendid ei ole Hiinat külastanud enam kui 60 aasta jooksul. Nii Beiguani kui ka Beishi kogudused on Hiinas ajaloolise tähtsusega, olles vastutavad kümnete uute koguduste rajamise eest selles tööstuslinnas, mis asub umbes 100 miili kaugusel Põhja-Korea piirist. Beiguani kogudus koordineerib umbes 100 koguduse tööd, milles käib kokku üle 7000 inimese. Kogudus toimib tavapärases kirikustruktuuris justkui liidu rollis. Beishi kogudus on ülevaatajaks umbes 70-le väiksemale kogudusele ja grupile. Kirikurajaja Zu Xiu Hua, kes on käivitanud 380 koguduse tegevuse Jilini provintsis, rääkis Paulseniga tõlgi vahendusel. Tema kogudustes, kus nüüd käib üle 20 000 liikme, on teenimas mitmed kümned vabatahtlikest naised, keda ta õpetab piiblitunde pidama, jutlustama ja hingehoiutööd tegema. Enam kui pooled adventkoguduste pastoritest Hiinas on naised ja ka enamus koguduseliikmetest on naisterahvad. Osad Hiina pastorid on saanud formaalse koolituse, mida on pakkunud Hiina Kristlaste Nõukogu toetatud seminarid. Enamus pastoritest õpetatakse pastoritööd tegema aga kohalike koguduste juures asuvates väljaõppekeskustes. Kohtumistel Kristlaste Nõukogu esindajatega rõhutas Paulsen adventkiriku huvi rajatud seminaride ja treeningukeskuste töö suhtes, et ette valmistada suuremat hulka pastoreid, kes teeniksid adventkoguduste liikmeskonda riigis.