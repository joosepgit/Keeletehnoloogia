www.advent.ee	 Omad võõrsil rubriigis meenutab oma 12 aasta tagust Ameerika Ühendriikidesse elama asumist Lia Clemens; Lugemiselamuses räägib Teele Vari raamatu Pühamu“ lugemisest ja raamatu autor Aino Ormus selle kirjutamisest; Suhete rubriigis analüüsib Anne Vahtramäe erinevaid kontakte ja nende puhastamist; Mitte ainult leivast kirjutab Paide hingamispäevakooli õpetaja Margit Kuu hirmust ja selle lätetest; Heino Lukk käsitleb loomise teemat; Viktor ja Leonora Nõmmiku viivad meid Venemaale, kus on inimesi, kes end jumalaks peavad; oma pöördumise loo räägib Malle Ploompuu; esikaanel on oktoobris noor abielupaar Kerstin ja Indrek, kes jagavad lugejaga oma uue elu alguse mõtteid. Karmen Palts kirjutab oma reisist Norramaale, kus ta nägi hingematvalt ilusaid fjorde ja palju kitsi. Koguduse rubriigis esitatakse lugejale küsimus, kus on meie noored pered. Viktor Noginovski teeb intervjuu maailma ühe mängulisema looma delfiiniga ja Janne Kütimaa mõtiskleb aja teemadel. Juttu tuleb veel ülekaalulisusest ja tervislikust hommikusöögist. Ilmutuse raamatu järjelooga oleme jõudnud 17. peatükini. Muidugi on Meie Ajas oma koht ka Lastekal ja XT-l. Head lugemiserõõmu!