www.naisteleht.ee	 Lõika liha väiksemateks kuubikuteks ja pruunista potipõhjas. Maitsesta soola ja musta pipraga. Lisa hakitud sibul ning vala peale nii palju vett, et kõik oleks kaetud. Hauta 10–15 minutit (kui kasutad sidekoerikkamat liha, siis natuke kauem). Kui liha on juba peaaegu pehme, lisa sektoriteks lõigatud kartulid ja kalla vett juurde. Kui kartulid on pehmed, sega toidu sisse ka konservoad koos vedelikuga ning lõpuks hapukoor. Maitsesta veel ja lase korraks keema. Serveeri kuumalt. 2. Seene-köögiviljasupp Valmistamise aeg 40 minutit 3–4 kartulit 1–2 porgandit 3 keskmist tomatit 2 sl tomatipastat 1 sibul 2 küüslauguküünt 400 g seeni 2 varsselleri vart 1,2 l vett ½–1 tl majoraani 1,5 tl soola ½ tl suhkrut Pese ja puhasta köögiviljad ning tükelda. Kalla potipõhja natuke toiduõli. Prae kõigepealt läbi porgand, siis sealsamas ka varsseller, sibul ja küüslauk. Lisa tomatid ja tomatipasta ning kuumuta. Haki seened hästi peeneks ja lisa potti, kalla peale kuum vesi ja lase supp keema. Siis lisa kartulikuubikud ning maitsesta majoraani, soola ja vähese suhkruga. Keera kuumus madalaks ja hauta, kuni koostisained on pehmed. Kontrolli supi maitset ja vajadusel lisa maitse­aineid. Serveeri hapukooresilmaga. 3. Kartuli-singipirukas Valmistamise aeg 60 minutit 2 dl vett 25 g presspärmi ½ tl soola 1 tl suhkrut 5 dl nisujahu 3–4 sl toiduõli või 50 g võid 3–4 kartulit 2 sibulat 3 küüslauguküünt 2 sl võid 300 g sinki 1 sl magusat sinepit 200 g hapukoort 3 muna 1 sl basiilikut musta pipart peterselli Lahusta pärm käesoojas vees, lisa sool ja suhkur. Kalla sisse nisujahu ning sõtku tainaks, siis sõtku sisse ka või. Jäta tainas kaane või rätikuga kaetuna sooja kohta kerkima. Valmista täidis. Sulata pannil või ning prae selles singikuubikud läbi, lisa hakitud sibul ja küüslauk ning tükeldatud kartul. Lase viis minutit jahtuda. Siis sega juurde lahtiklopitud ja hapukoorega segatud munad, magus sinep ning maitseained. Aja kerkinud tainas küpsetuspaberiga kaetud ahjuplaadile laiali ja kata täidisega. Küpseta ahjus 225 kraadi juures 20–25 minutit.