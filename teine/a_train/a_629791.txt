www.advent.ee	 16. juunil, reede hommikul kell 10 jõuavad Soomest laevaga Eestisse kokku 18 inimest, kelle hulka kuuluvad ka 11 Pine Tree Akadeemia õpilast ehk kellamängijat (Pine Tree Academy Bell Ringers). Koostöös Soome ning Läti Adventkogudusega on välja töötatud kava, mille kohaselt külastavad Pine Tree Akadeemia Kellamängijad kokku nelja riiki, kaasa arvatud Eestit ja Lätit ning annavad 17 päeva jooksul kontserte kirikutes, vanadekodudes, vanglates, avalikes kohtades ja mujal. Eestis viibivad kellamängijad kolm päeva ning esmaspäeva hommikul sõidetakse edasi juba Lätti. Teise koosseisuga on külalised Pine Tree akadeemiast Eestit külastanud ka varem. Aastate jooksul on 8-12 klassi õpilased andnud kontserte väga mitmel pool USAs ja ka väljaspool. Nende hulka kuuluvad esinemised Mainei osariigi parlamendihoones, Mainei osariigi kuberneri härrastemajas, USA Kapitooliumihoone trepiastmetel, USA Senati rotundil, Radio City Muusika Hallis New Yorkis, Superdomeis, Dallase Konverentsikeskuses, Hoosieri Kuppelvõlvis, Jaarbeursi Keskuses Utrechtis (Madalmaad), televisioonis, raadios, ostukeskustes, koolides, kirikutes, teeninduskohtades, vanglates, vanadekodudes ja haiglates. Nad on esinenud kokku 25-s osariigis ja Washington D.C.-s., samuti Bermudas, Kanadas, Lõuna-Ameerikas ja Euroopas. Samuti võis neid näha ja kuulda ka 2005. aasta suvel St. Louises toimunud Peakonverentsil. Kristlastest muusikahuvilistena töötavad nad ühtse tervikuna ning mängivad 61-te Inglise käsikella (5 oktavit). Lisaks sellele nad ka laulavad ning mängivad mitmeid teisi muusikainstrumente. Kelladekoori dirigent Doris Krueger õpetab Pine Tree Akadeemias muusikat ning on ka Pine Tree Kunstikeskuse juhataja. Ta on olnud arvustajaks hulgalistele koori-, bändi-ning kellamängu festivalidele. Samuti on ta saanud mitmeid muusikaauhindu ning osalenud muusika-alaste õppekavade koostamisel. Eestis külastavad nad kolme päeva jooksul Murru ning Ämari vanglat ning Tallinna vanadekodu. Samuti annavad nad kontserdi ka laupäeva hommikul, 17. juunil, kell 11:00 Pärnu Adventkirikus (Karja tn. 3) ning sama päeva õhtul kell 18:00 Tallinna Adventkirikus (Mere pst. 3). Külalisi majutatakse koguduseliikmete kodudes.