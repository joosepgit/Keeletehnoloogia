www.advent.ee	 Nelja nädala jooksul, alates 17. juunist kuni 12. juulini kestab Tartus Newbold Kolledþi poolt korraldatud tegevpastorite täiendõppe seminar, mis jätkub 2003. ja 2004. aasta suvel. Seminar, mis on mõeldud töötavatele pastoritele, kes varemalt teoloogilist haridust ei ole omandanud, läbib Newbold Kolledþi bakalaureuse kraadi programmi lühendatud variandis. “Väljaspool Newboldi tunnustatud diplomit ega kraadi siit ei saa, kuid see annab siiski ülevaate meie programmist ning ka ühendustunde,” ütles Gifford Rhamie, üks kahest Newboldi lektorist, kes sel suvel Tartus õpetamas käis. Newbold Kolledþis Uue Testamendi ja homileetika õppejõuna töötav Rhamie selgitas, et Newbold Kolledþi üheks eesmärgiks on jagada haridust kõigile pastoritele Trans-Euroopa Divisjonis. “Me tunneme vastutust kõigi meie pastorite ees, mitte ainult seoses nende formaalse haridusega, vaid ka täiendõppega nende töö käigus. Hariduse andmisel on meil arusaamine, et me ei pea ootama, et kõik tuleksid meie juurde, vaid me peame minema ka sinna, kus pastorid töötavad,” ütles Rhamie. Õpetamine on alati kahepoolne. “Õpetades õpime alati ka ise. Õpime tundma seda, kust pastorid pärit on, millises kontekstis nad töötavad ja nii võime olla enam kasuks nendes situatsioonides, kus nad on,” ütles Rhamie. Kuna Nõukogude Liidu perioodil ei olnud Balti riikides võimalik teoloogilist kõrgharidust omandada, töötab suur osa pastoreid ilma formaalse hariduseta. Osadel seminaril osalenutest on seljataga juba 30-aastane pastoritöö kogemus. “Ma olen vaimustuses sellest piiblitundmisest, mida ma siin näen. Headel adventistidel on alati hea piiblitundmine ja see mind selles mõttes ei üllata. Tihti võib rohkem õppida ka sellest, mida inimesed jätavad ütlemata, kui sellest, mida nad ütlevad,” lisas Rhamie. Pastor Rhamie õpetab kahe nädala jooksul Jeesuse elu ja õpetust ning homileetikat. Esimesel kahel nädalal oli pastoraalpsühholoogiat ning perenõustamist õpetamas dr Daniel Duda. “Doktor Duda loengud olid väga-väga kasulikud, sest need andsid ettekujutuse, kuidas anda nõu perekondadele ja koguduseliikmetele,” ütles Läti pastor Viktors Geide. “Ma olen vana põlvkonna inimene. Ajad ja inimesed muutuvad, koos nendega peab muutuma ka kirik, kuid kirik ei suuda nii kiiresti, kui vaja, ajas ümber orienteeruda. Nende loengute käigus vaatasin oma elule ja nägin, et ei ole alati kõige targemini käitunud. Kui tekib probleem, siis me ehmume, otsime kiireid lahendusi, mis alati ei tööta,” tunnistas Geide. Võrreldes Läti ja Eesti pastoritega on Leedus enamus töötajaid oma tööd alles alustamas. “Sessiooni esimene pool aitas mul ennast tundma õppida, näitas, mille pärast ma kannatan ja kiusatud olen. See aitab mul enda kallal tööd teha. Alles siis saan aidata teisi. Sessiooni teine pool õpetab, kuidas jutlust üles ehitada ja arvestada koguduse auditooriumiga. See on olnud tähtis nii minu kui ka minu töö jaoks,” ütles noor pastor Rimantas Maruðauskas Leedust. Eesti Liidu esimees Ülo Pärna tõdes, et iga paari aasta tagant toimiv täiendõpe on maailmas täiesti normaalne nähtus. “Baltikumis oleme muidugi erinevas olukorras, kuna meie töölised ei omanud võimalust õigel ajal haridust saada. Seega püüab see kolmeaastane programm täita selle tühimiku. Peale seda näeb aga kord ette, et iga kahe aastat tagant peab iga tööline saama 20 tunni jagu täiendõpet. See on täiesti normaalne osa meie töös,” ütles Pärna. Pastorite täiendõpe jätkub järgmise aasta suvel kolmenädalase seminariga ning 2004. aasta suvel veel kahenädalase seminariga. Juba mitme aasta suvel on Riias käimas õppeprogramm noorematele töölistele, mille lõpetanud saavad bakalaureuse kraadi.