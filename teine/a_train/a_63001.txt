www.naisteleht.ee	 Sulatamiseks võib kala tõsta sügavkülmutusest külmkapi madalamale riiulile või sulatada mikrolaineahjus sulatusrežiimil. Niisamuti võib külmunud kalapala või filee panna hästi suletud kilekotis toatemperatuuril vette – seal sulab kala selle suurusest sõltuvalt pool kuni kaks tundi. NB! Mitte mingil juhul ei tohi külmutatud kala sulatada kuumas vees, see viib kalalt viimasedki maitseomadused. Kala valmistamise nipid Ära keeda ega hauta kala liiga kaua. Pea täpselt kinni retseptis antud ajast. Eriti kehtib see külmutatud kalast roogade valmistamisel: külmutatud kala läheb külmutamisel kalalihas toimunud kristalliliste muutuste tõttu keetes kergesti pudruks. Kala valmib keetes väga kiiresti: olenevalt tüki suurusest 3–5 minutiga. Keetmisel olgu pliidikuumus nii madal, et leem vaevalt liigub – siis haudub kala mahlaseks. Vältimaks lagunemist võib tervet kala või fileetükke kas aurutada või keeta suurde sõela asetatuna või marlisse pakituna. Kala valmidust näitab piimjaks või heledaks muutumine. Praadides ja küpsetades jäägu kala keskelt pigem veidi roosaks, kui lasta tal üle küpseda. Enne kala praadimist aja pann korralikult kuumaks. Kala jääb mahlane, kui paned selle hästi kuuma õlisse, alandad seejärel kuumust ja küpsetad keskmisel kuumusel mõlemalt poolt pruuniks. Paella külmutatud sinikarpidest 3 dl sõmerat riisi 1 sibul 2 küüslauguküünt õli 6 dl köögivilja-, kala- või lihaleent natuke safranit 2 maisitõlvikut 4 tomatit 2 dl herneid 150–200 g krevette pakk sinikarpe 1-2 sidrunit, soola, musta pipart Kuumuta laial pannil õlis sibul ja küüslauk. Lisa riis ja sega, kuni see on muutunud läbikumavaks. Lisa safran ja kuum leem. Kata kaanega ja lase haududa umbes 10 minutit. Lõika tomatid kuubikuteks ja maisitõlvik umbes 2 cm viiludeks. Lisa tomatid, mais ja herned riisi hulka. Hauta seni, kuni vedelik on imendunud riisi ja riis on valmis. Valmis paellale lisa sulatatud krevetid ja karbid ning sega, kuni need on kuumenenud. Mitte keeta: krevetid ja karbid muutuvad keetes sitkeks! Kaunista paella sidrunilõikudega. Sulata potis või. Kuumuta pooleldi sulanud kalafileesid või sees ettevaatlikult, kuid ära pruunista. Lisa kalapuljongikuubikud, till ja soovi korral loorberileht. Hauta 10–15 minutit tasasel tulel. Kõige lõpus lisa rõõsk koor.