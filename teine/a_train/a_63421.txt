www.advent.ee	 Paul Yithak, Seitsmenda Päeva Adventistide koguduse sekretär Sudaanis sai hiljuti abipalve ühelt meie pastorilt Darfuris, kes jätkab tööd sõjapõgenikest liikmetega ja teenib nende vajadusi. Selle töö käigus on ta leidnud teisigi, kes igatsevad tunda Jeesust ja omada samasugust lootust ja rahu nagu nad näevad adventistide eludes. Tema sõnum oli samaaegselt nii rõõmustav, kui kurvastav. On raske kujutleda seda õhkkonda milles see ustav pastor töötab ja milles meie vennad ja õed püüavad jõuda teisteni. Hetkel on ühes põgenikelaagris 35 inimest ja teistes laagrites veelgi inimesi, kes on valmis ristimise kaudu kogudusega ühinema. Kuid neil ei ole vett isegi mitte joomiseks ja pesemiseks, räägimata ristimisveest. Pastor kirjutas, et usklike transpordiks kohta, kus on küllaldaselt vett kulub umbes 450$ (umbes 5000 krooni), kuid see on selles piirkonnas töötava pastori mitme kuu sissetulek; ehk teiste sõnadega võimatult suur summa nende pilgu läbi. Ta palvetab, et keegi saadaks neile raha, või et Jumal saadaks neile vett, et ristida neid uusi usklikke. Sudaanis on umbes 8000 adventisti, kes kuuluvad 25 kogudusse. Paljud uued koguduseliikmed on sõjapõgenikud riigi lõunaosast. (pildil ühe Sudaani adventkoguduse jumalateenistus)