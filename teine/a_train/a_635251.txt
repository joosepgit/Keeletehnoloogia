www.advent.ee	 Esimene Rajaleidjate laager Lääne-Kesk Aafrikas toimus 22-28. augustini Togo pealinnas Lomes. Sinna kogunes 3000 noort inimest 22 riigist. Oma kohalolekuga austasid avamistseremooniat ka Lome linnapea Komlan Valentin, endine Togo Ńoorte ja spordiminister ja teised Togo liidrid. "See tseremoonia on austamaks meie maad ja presidenti," ütles linnapea Valentin. "Lomé on õnnistatud nende tuhandete eri riikidest pärit noorte kohaolekust. Meie president toetab seda initsiatiivi, kuna ta on Aafrika ühtsuse üks eestvedajatesat." lisas ta. "Soovime, et teie kogudus võiks oma sõnumit siin Togos levitada ja et te saaksite tugineda meie toele," ütles Togbe Adjale, Lomé linnakontrolör. Viidates ühiskondlikule tööle, mis laagri käigus oli planeerotid lkommenteeris külastav Ewe Chief, et sageli ei ole noored huvitatud oma hõimujuurtest ega nende pärandi säilitamisest. "Ma olen väga üllatunud ja rõõmnus, et need erinevatest hõimudest pärit adventnoored üle kogu Aafrika ei ole mitte ainult oma hõimu ja pärandi üle uhked vaid ka soovivad õppida teiste hõimude kohta ning aitavad meie ühiskonnal tõsta uhkuses pea." Robert Holbrook, Rajaleidjate ülemaailmne juht (pildil keskel) pidas seminari Rajaleidjate klubi juhtidele, keskendudes hoolikale planeerimistööle, mis juhiks Rajaleidjate kasvatamisele. "Juhid on väga osavõtlikud ja valmis uut infot vastu võtma," ütles Holbrook ANN-ile. "Nende küsimused panevad mind mõtlema, et selle laagri tulemusena on Lääne-Kesk Aafrika rajaleidjate töö jõudnud uuele tasemele. Teine maailmakiriku esindaja Matthew Bediako pöördus otseselt noorte poole üleskutsetega:"Teie, neiud, peate seisma uhkena oma suhtes Kristusega ja Tema soovidega Teie elule ja teie suhetega noormeestega. Teie, noored mehed, peate näitama maailmale, et olla tõeline mees tähendab austada naisi ja hoida seks abieluks, kuna see on Tema [Jumala] plaan." Selle tulemusena tõusid peaaegu kõik osalejad, et toetada seksuaalset puhtust, Piibellikke suhteid ja mineviku pattude andestust. Laager andis noortele võimaluse leida uusi sõpru ja õppida rohkem evangelismist, tervisest, palvest, rahaasjadest, suhtlemisest ja haridusest. Nad osalesid ka ühiskondlikes tegevustes andes verd, parandades Togo ADRA (Adventkoguduse arengu- ja katastroofiabi organisatsioon) abiga maanteed ja jagades lendlehti.