www.advent.ee	 Chasing Utopia (utoopiat otsides) on julge ja teistsugune, ütles 22. mail projekti algatamisel divisjoni sekretär Barry Oliver. Seeria sisaldab inimeste lugusid. Iga 23-minutiline programm käsitleb ühte ühiskondlikku teemat: suhted, sõltuvused, kuulsuste mõju ühiskonnale, töö ja raha, eneseväärikus, rassism, keskkond ja ilumüüt. Oliver rääkis uurimustööst, mille kirik tellis. “Uurimus näitas, et me peame kasutama kommunikatsioonivahendeid, mida me enne ei ole kasutanud. Mitte kõigile ei meeldi see seeria,” hoiatas ta. Seeria produtsent Wayne Krause ütles, et Chasing Utopia on peamiselt suunatud noortele haritud karjääriinimestele, kes tunnevad, et nad ei vaja tõde. Austraalia adventkiriku president Laurie Evans nimetas programmi uueks verstapostiks Vaikse Ookeani Divisjoni evangelismitöös. “See näitab, et me tõsiselt tahame lõpetada oma töö siin maal,” ütles ta. Kirik on selle seeria pühendanud produtsent David Fosterile ning kinematograaf Gabe Reynaudile, kes surid enne seeria lõplikku valmimist. Oliver tänas Karl Brandstaterit, kes peale Reynaudi surma selle seeria lõpetas. Iga programm sisaldab ühe teema arutelu, diskussiooni ja kriitikat kristlikust vaatenurgast. Võimalik on saada ka lisamaterjali.