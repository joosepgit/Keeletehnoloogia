www.advent.ee	 Jättes vahele ühe söögiaja, andsid tuhanded Seitsmenda Päeva Adventistid võimaluse süüa 65 000 vaesemal inimesed Kolumbias. Tundub keeruline? Tegelikult oli see päris lihtne idee, lihtsalt kiriku liikmetel paluti annetada oma üks söögikord, et toita neid, kellel pole elus nii palju vedanud. Gabriel Villarreal, ADRA Kolumbia juht, kes juhtis kogu üritust, ütleb, et ta sai selle idee pärast seda, kui luges uurimust, et peaaegu pooled Kolumbia elanikest on vaesed. Plaani peamine eesmärk oli leevendada näljaprobleemi vähemalt ühel söögikorral neil, kelle elu on mõjutanud looduõnnetused, kes on üksikemad, koolilapsed, kodutud Kolumbias.” ADRA palus Seitsmenda Päeva Adventistide Kogudusel, kellel on 1000 kogudust selles riigis, tutvustada seda plaani ka koguduse liikmetele. Sellele kutsele vastati jõudsalt. Kirikute juhid, kes osalesid programmis, käisid samuti omavalitsustes, et teada saada perekondade nimed, kes vajaksid seda abi. Ühiskond võttis selle projekti väga hästi vastu ning paljud annetasid rahalisi vahendeid, et anda võimalus veel lisasöökideks ning paljud osalesid ka toitude kohaletoimetamise küsimustes aitamisega. Villarreal ütleb, et ADRA Kolumbia jälgis, et piirkonna valitsuse juhid annaks toidutalongid just neile inimestele, kes seda kõige enam vajasid. Me sõna otseses mõttes külastasime iga kodu, et ise üle anda toidutalongid. Nii saime näha, millised on tegelikud vajadused just selles kodus.” Kui toidutalongid olid jaotatud, ADRA vabatahtlikud, vabatahtlike grupp Dorcase Ühing, adventnoored ja teised kiriku liikmed üle terve Kolumbia said kokku, et ette valmistada toidukarbid, kus oli võileib, puuvili, küpsised ja mahl. Villarreali sõnul lootis ta algul toidukorra saada 50 000 inimesele, kuid kuna kohalikes kirikutes toimus töö niivõrd edukalt, siis see arv kasvas 65 000ni. Selle projekti kasu oli see, et me motiveerisime inimesi oleme lahked ja kaastundlikud oma kaasinimeste suhtes. Oleme kindlad, et tulevikus tehakse selliseid tegusid rohkem.” Ürituse käigus ei saabunud abi mitte ainult ADRA-lt, adventistidelt või advent-asutustelt, vaid ka teistelt ühiskonnaliikmetelt. Näiteks annetas Chaparrali linnapea 400 lõuna jaoks vahendeid ning mõned erasektori asutused annetasid vahendeid, et komplekteerida 1000 lõunat. Üritust kajastasid televisioon, raadio, ajalehed. Vabatahtlikud organisatsioonid ja noored inimesed kõikidest kirikutest said sellest innustust korraldada sellelaadseid üritusi igal kuul. See on see tulemus, mida me lootsime kirikus saavutada.” Ühiskonnajuhid palusid ADRA ja Adventkirikul korraldada ka edaspidi selliseid üritusi. Villarreal kutsub siiski üles ka riiki ennast võimaldama vahendeid, et luua selliseid programme aitamaks hädas inimesi. Ma arvan, et see on tõeline kingitus ühiskonnale, kui sa näitad, et vaid väheste vahenditega on võimalik midagi muuta. Me ei pea ootama suurt annetust, et teha midagi tähendusrikast,” ütleb ADRA Ameerika juht Wally Amundson.