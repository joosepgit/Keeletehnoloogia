www.advent.ee	 Uzbekistan: kohus trahvis kahte adventpastorit kodukiriku teenistuste pärast 06.10.2007 Kaks seitsmenda päeva adventkiriku pastorit mõisteti 27. septembril Tashkendi kohtus süüdi “lubamatute teenistuste organiseerimise ja pidamise pärast”, teatasid piirkonna adventkiriku ametnikud. Pastoreid, kelle nimesid ei avalikustatud, trahviti kumbagi 80 000 soumi väärtuses, mis on umbes poole kuu palga suurus, ütles Euro-Aasia Divisjoni Avalike Suhete ja Usuvabaduse osakonna juhataja Victor Vitko (fotol). Vitko sõnul peavad veel kaks koguduse liiget ühiselt tasuma 30 000 soumi suuruse trahvi. Kodus toimunud teenistustel oli osalenud kaks tavariietes meest, kes olid ennast identifitseerinud Riiklikust Antiterrorismi Osakonnast. Nad astusid üles ka esimesel kohtuistungil 26. septembril. Adventkiriku ametnikud selgitasid, et Uzbekistani valitsus on vastu võtnud seadusi, mille eesmärgiks on tabada militaristlike Islami grupeeringuid. Osades piirkondades on religioossed teenistused lubatud ainult valitsuse poolt registreeritud kirikuhoonetes. Eelmisel aastal sulges valitsus ühe adventkiriku ja veel ühe protestantliku kiriku Samarkandis “illegaalse uskupööramise” süüdistusel. Sarnane kodukiriku läbiotsimine viidi läbi 2003. aastal Turkmenistani piiri lähedal asuvas Nukuse linnas. Jagades infot arengute kohta, kutsus Vitko adventiste üle maailma meeles pidama kiriku olukorda Uzbekistanis. “Palvetagem oma koguduste ja pastorite pärast seal,” ütles Vitko. “Palvetagem sealse usuvabaduse olukorra pärast.”