www.advent.ee	 Edukas Tallinna Kirikurenessanssi aasta toetas ka Tallinna adventkirikut 21.12.2006 Allikas: Meie Aeg Tallinna abilinnapea Kaia Jäppinen tõdes, et lõppev aasta oli Tallinna Kirikurenessansi viie aastase ajaloo edukaim, vahendab BNS. “Tallinna linnaeelarvest eraldati tänavu kirikute restaureerimiseks üle 18 miljoni krooni, mis on üle kahe korra rohkem kui eelmisel aastal,” märkis Jäppinen. “Restaureerimistööd toimusid üheteistkümnes kirikus 22-st Tallinna Kirikurenessansi projekti kuuluvast kirikust ja kõik nad on kultuurimälestised.” Traditsiooniliselt toimusid projekti raames ka augustikuus kontserdid. Tänavu oli Tallinna restaureeritavates kirikutes ühtekokku viis kontserti. Kontserdid toimusid koostöös mittetulundusühinguga Crescendo. 2006. aastal eraldati Tallinna linnaeelarvest restaureerimiseks Oleviste kirikule 4,1 miljonit, Peeteli kirikule kolm miljonit, Toomkirikule kaks miljonit, Siimeoni kirikule kaks miljonit, Jaani kirikule 1,4 miljonit, Pühavaimu kirikule 1,25 miljonit, Nõmme Saksa Lunastaja kirikule üks miljon, Kaarli kirikule üks miljon, Kopli Püha Nikolai kirik üks miljon, Rootsi-Mihkli 800 000 krooni ja Adventkirikule 500 000 krooni.