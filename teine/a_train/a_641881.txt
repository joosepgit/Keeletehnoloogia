www.advent.ee	 Neljapäeval, 13. märtsil oli Trans-Euroopa Divisjoni noortetöö juht Paul Tompkins külastamas Eestit, et õpetada Adventistide Koguduste Eesti Liidu pastoritele ja noortejuhtidele adventkiriku noortetöö põhimõtteid. Paul Tompkins meenutas Rajaleidjate motot, mis kõlab järgnevalt: Adventsõnumi viimine kogu maailmale minu rahvapõlve ajal.” Adventkiriku noortetööd alustati ajalooliselt ametlikult 1907. aastal. Seega tähistas noortetöö eelmisel aastal sajandat aastapäeva. Ellen White kirjutas noortetöö alguses: Meil on noortearmee, kes võib teha väga palju, kuid neid hästi juhatatakse ja julgustatakse.” Ta innustas noori tegema gruppe ja organiseerima noortetööd. Ellen White´i sõnul on eduka noortetöö teostamiseks vaja kolme asja: - pühendunud noori - juhendamist ja julgustamist - noorterühmade organiseerimist kohaliku koguduse tasandil. Ma usun, et adventkoguduse noortetöö on väga eriline ja teistest silmapaistev noorteteenistus. Noortetöö kese on kohaliku koguduse tasandil, sest need on kohad, kus noored inimesed on,” ütles Tompkins. Hea uudis on see, et meil on jätkuvalt innukaid ja pühendunud noori, ütles Tompkins. Halvad uudised on aga need, et me ei suuda rahuldada kõigi noorte vajadusi koguduses, jätkas ta. Meie koguduse väljakutseks on hoida koguduse noorte usku ja aidata neil seda jagada.