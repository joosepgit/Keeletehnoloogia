www.advent.ee	 Laupäeval, 29. detsembril käis käputäis inimesi Iisraelis. Sammusime pühale maale kauni muusika saatel. Seisatasime nutumüüri ääres ja suusatasime Jeruusalemma lumistel mägedel. Olles jalutanud Ketsemani aias, suundusime Pealae künka poole. Ka Jeesuse haua juures peatusime. Seejärel istusime pargipingil ja kuulasime maailmakuulsat laulu “Jeruusalemm” heebrea keeles. See laul on nii võimas, et iga kord tunnen sipelgaid mööda selga jooksvat, kui seda kuulan. Nüüd olen Jeruusalemma silmaga näinud ja kõrvaga kuulnud, käega aga katsunud veel mitte. Aasta viimane hingamispäev oli Tartus Jeruusalemma-teemaline. Maise Jeruusalemma teemaline. Pärast jumalateenistust kogunesime keldrisaali, et koos olles mõelda möödunule ja vaadata otsa tulevale. Palves tänasime Jumalat nii rõõmude ja, mis seal salata, ka raskuste eest. Laulud kõlavad siinmail alati hästi, nii ka seekord. Seejärel lasti hea maitsta kõigel sellel maitsval ja kaunil, mis perenaised kaasa olid toonud. Kaardikirjutamise ja professorimängu vahel oli programmis eraldatud koht ka AASTA TEO väljaselgitamisele. Algul pakkusid kõik 2001. aastal toimunud sündmusi üle saali, misjärel need suurele tahvlile üles märgiti. Siis aga pidi igaüks salajasel hääletamisel oma lemmiku paberile panema. Ja AASTA TEGU 2001 Tartu koguduse arvates on ajakirja Meie Aeg taasilmumine! Aasta teod 2002 on igaühel veel ees ja tegemata. Jõudu teile headeks tegudeks! Ja kes tea, äkki käib keegi sel aastal ka päriselt pühal maal ära. Aga äkki