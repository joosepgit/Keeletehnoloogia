www.bioneer.ee	 "Võrreldes käesoleva aasta esimese vooruga on taotlusi laekunud umbes samas suurusjärgus, kuid soovitud summa on ligi kaks korda suurem," sõnas keskkonnaprogrammi üksuse juht Heiko Põdersalu. "Ehkki jätkuvalt jääb nii projektide arv kui ka nendega soovitud toetussummad allapoole tippaegadest, näitab üldarv siiski tõusutrendi ning loodetavasti see suund jätkub," lisas ta. Enim taotlusi ehk 278 laekus keskkonnateadlikkuse programmi, sellele järgnesid veeprogramm 94 ning keskkonnakorralduse programm 73 taotlusega. Summaliselt soovitakse jätkuvalt kõige rohkem toetust veeprojektidele ehk summas 273,9 miljonit Eesti krooni, sellele järgnevad keskkonnakorraldus 86,2 miljoni ja jäätmekäitlus 81,3 miljoni krooniga. Projektide rahastamise otsuseid on oodata uue aasta alguseks.