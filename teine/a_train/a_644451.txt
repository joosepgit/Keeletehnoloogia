www.naisteleht.ee	 Liigne kehakaal on suurim suhkruhaiguse riskifaktor, eriti siis, kui ülearune rasv on ladestunud kõhupiirkonda. Iga liigne kilogramm tõstab diabeediriski viie protsendi võrra. «Vähemalt pooled diabeedijuhtumid jääksid olemata, kui inimesed hoiaksid oma kehakaalu normis,» sõnab Tammer. «Ma ei mäletagi, millal viimati poest suhkrut ostsin! Kuid ega suhkru tarbimises midagi halba ole, kui aktiivselt sporti teha,» ütleb kulturist Ott Kiivikas. «Viimaste uuringute järgi teeb Eesti elanikest sporti vaid 15 protsenti. Ülejäänud peavad väga hoolikalt menüüd jälgima, et liigsetest kilodest hoiduda. Kontoriinimestele, kes iga päev ohtralt suhkruga kohvi joovad, soovitan suhkru asemel kindlasti suhkruasendajat.» Kondiiter Allan Kuning kinnitab, et suhkruasendaja sobib 95protsendiliselt asendama «tavalist suhkrut» ka kookide küpsetamisel. «Ainult siis, kui on vaja võid vahustada, tuleb veidi «päris» suhkrut juurde panna, kuid tortides asendame 100 grammi suhkrut 100 grammi Splendaga. Liivataignasse paneme veidi mett, et parandada või ja Splenda siduvust,» õpetab magusameister Kuning. «Kohupiimakooki saab teha ka suhkruasendajaga, tuleb vaid veidi sidrunit lisada.» «Ja suhkruasendajat võib kasutada ka soolastes suupistetes ja marinaadides,» täiendab tippkokk Rain Käärst. Vähekalorilised magusained, mis veresuhkru taset ei tõsta Aspartaam Müügil nimetustega Canderel, Hermesetas Cold. Magusus on 200 korda suurem kui tavalisel suhkrul. Maitseomadused on väga head, kõrvalmaitset ei ole. Magus maitse tuleb kõige paremini esile külmades ja kohe joodavates kuumades jookides. Kestvamal kuumutamisel kaotab osa magususest. Splenda Sobib kõikide roogade valmistamiseks, sest talub hästi kuumutamist. Splenda kalorsus on suhkrust kümme korda madalam (üks tablett sisaldab vaid 0,2 kcal). Sobib ka diabeetikutele ja lastele, kõrvaltoime puudub. Tsüklamaat Kasutatakse sageli koos sahhariiniga. 40 korda magusam kui tavaline suhkur. Maitseomadustelt parem kui sahhariin, järelmaitse puudub. Kuumutamist talub, kuid küpsetamiseks ei sobi. Soovitatav kasutada jookide magustamiseks. Tsüklamaadi soovitatavat normi on vähendatud, praegu on maksimaalne päevaannus täiskasvanutele 250 mg (4–6 tera). Raseduse ajal keelatud, lastele igapäevaseks tarbimiseks ei sobi. Sahhariin Müügil nimetustega Hermesetas, Natreen, Soletter jne. Ei sisalda energiat, ei mõjuta veresuhkru taset. Magusus 400kordselt suurem kui tavalisel suhkrul. Jätab suhu järelmaitse. Ei talu kuumutamist. Küpsetamiseks ei sobi (munavalgevaht ei püsi ja koogid ei pruunistu hästi). Sahhariiniga magustatud karastusjooke tarbides tuleb jälgida, et sahhariini kogus ei ületaks soovituslikku päevanormi (kuni 150 mg). Sahhariini ei soovitata lastele ja raseduse ajal. Kommentaarid