www.advent.ee	 Seitsmenda Päeva Adventkiriku juhid Vaikse Ookeani piirkonnas mõistavad hukka terroristide rünnaku Indoneesia saarel Balil, mille tagajärjel surid paljud inimesed. “Me oleme hämmastuses selle pärast, mis toimus,” ütles pastor Laurie Evans piirkonna kiriku president. "Tunneme kaasa hukkunute peredele, sugulastele ja sõpradele. Palvetame ka nende pärast, kes ikka veel on teadmatuses oma lähedaste olukorra kohta.” 12. oktoobri õhtul plahvatas populaarses turistide piirkonnas Kuta Beachis, Balil autopomm. Enam kui 180 inimest on hukkunud, kuid lõplik arv kardetakse olevat veelgi suurem. Hukkunute ja kadunute seas on ka mitmeid austraallasi. Adventkirik Vaikse-Ookeani piirkonnas on väljendanud oma tuge erinevatele valitsustele ja agentuuridele, kes on seotud süüdlaste otsimise ja nende kohtu ette toomisega. ADRA Austraalia ja ADRA Indoneesia on pakkunud oma abi. Indoneesia ja Austraalia valitsused on kaalumas, kuidas sellist abi kasutada ja kus seda on kõige enam vaja. “See on aeg, kus ühiskond peab ühinema, et toetada ja olla lähedal ohvritele,” ütles Evans. “See ei ole aeg süüdistada vähemusgruppe.”