www.advent.ee	 Michiganis, kus ma elan, tekitab järveefekt üsna tihti halli tae-vast. Michigani järv on ligi 500 kilomeetrit pikk ja üle 80 kilo-meetri lai. See on piisavalt suur, et ise endale ilma teha! Päikese-paistelisel päeval viib tuul järve kohalt niiskuse endaga kaasa ja moodustab ida poole ühtlase halli pilve. Mina elan just järvest ida pool. Esimesel Michiganis elamise aastal nägime 1. septembrist kuni 1. aprillini päikest vaid 12 päeval. Ma ei öelnud, et meil oli 12 päikeselist päeva, vaid me nägime päikest (mõnikord ainult paar minutit) 12 päeval enam kui kahesajast! Viimastel aastatel on elu säravam (kas globaalne soojenemine on mõnes kohas hea?), kuid taevas on siin siiski hallim kui palju-des teistes paikades. Kui päike tuleb välja ja taevas on eresinine, siis on Michigani elanikud rõõmsamad kui enamik teisi inimesi. Tõepoolest on valgus kõige aulisem substants, eriti kui sa seda piisavalt ei saa. Pole siis ime, et Piiblis kasutatakse Jumala konteks-tis valgust mainides sõna kirkus. Piibli viimane viide Jumala kirkusele ongi tänases salmis. Sõnal kirkus on Piiblis mitu tähendust. Aga kui piirame selle tähenduse Jumalale, tähendab see midagi muud kui ilu, kaunistus, uhkus või uhkeldamine. Meie Isa palves ütleb Jeesus: Sinu päralt on ... au” (Mt 6:13). Au ei ole Jumala iseloomu juhuslik tunnus, see on olemuslik omadus. Selline au on palju enam kui väljapaistev kiirgus. 2Ms 34:6, 7 defineerib Jumala au Tema iseloomuna. Jumal on pika meelega ja rikas heldusest ning tõest, kes säilitab heldust tuhandei-le, annab andeks ülekohtu ja üleastumised ning patu, aga kes siiski ei jäta süüdlast karistamata”. Jumala au väljendab Tema iseloomu täielikkust, kaasa arvatud õiglust ja halastust. See iseloom ilmnes selgelt Jeesuse sõnades ja tegudes (Jh 17:1–5). Koht, kus me näeme täna Jumala au, on Tema Sõna. Piibel avab meile Jumala iseloomu Jeesuses Kristuses. Teised au väljendu-sed võivad meid eksitada, kuid tõelise au leiame vaid Jeesuses Kris-tuses Tema Sõna kaudu. Oma Sõnas annab Jumal meile võimaluse kogeda Tema au, saada eelmaitse uuest Jeruusalemmast. Seal näeme oma silmaga seda, mis on meile juba siin usus tuttavaks saanud. Issand, ma tahan Sind üha paremini tunda. Täida minu mõtted ja süda täna oma iseloomu auga.