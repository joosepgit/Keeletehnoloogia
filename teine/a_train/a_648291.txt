www.advent.ee	 Kui inimesed tõid templisse ohvriloomaks talle, siis pidi too loom olema täiesti puhas ja veatu. Ta pidi illustreerima Jeesuse Kristuse täiuslikku puhtust. Need, kes on kutsutud Talle pulma-söömaajale, otsivad puhtust, mis tuleneb lähedasest suhtest veatu Jumala Tallega. Ida-Indoneesias, Sulawesi saare põhjaosa mägedes, Manado-nimelise maailmakuulsa sukeldumiskoha juures, asub imeilus UnKlab'i ülikool. Seda tuntakse ka rohelise ülikoolina”, sest kõikjal selle territooriumil on imelisi muruvälju. Selle kooli tudengid tõusevad iga päev enne koitu, et kõik langenud lehed oleks päikesetõusuks riisutud. Sinna linnakusse kuulub mitu suurt hoonet ja tundub, et selles maailmaosas on hoonete ehitamisel lemmikvärviks valge. Seal ei ole valged ainult üksnes majaseinad, vaid ka põrandad. Rohelise dungli taustal on valge tõesti ilus, kuid vihmahooajal on sellel siiski mõningaid puudusi. Siis muutuvad mõned teerajad muda-seks ja mõne aja pärast on need valged põrandaplaadid kaetud okolaadipruuni poriga. Põhja-Ameerikas on tavapäraseks põrandavärviks pruun, sest see varjab hästi mustust. Seega võime imestada, miks on küll val-ged plaadid pandud sinna, kus need nii kiiresti mustaks saavad. Kuid kui küsida UnKlabi koristajatelt, miks on põrandal kasutatud valget värvi, vaatavad nad sulle mõistmatult otsa ja vastavad: Selleks, et mustust lihtsam näha oleks.” Ja võid olla kindel, et juba järgmisel päeval peale sadu on kõik plaadid uuesti puhtad, ilma ühegi plekita. Enamusele meist ei meeldi oma põrandal mustust näha. Meile ei meeldi ka oma elus märgata. Sellepärast teemegi kõik võimali-ku, et mustust peita – me pühime selle vaiba alla või võrdleme oma musti mõtteid ümbritseva maailma tegudega. Aga Jumala Tall on 100% puhas ja veatu. Jeesus on puhas, nii et siis, kui tuleme Tema juurde, näeme endis paratamatult mustust. Kuid Ta ei aita meil meie tõelist olukorda ainult näha, vaid Ta on tõotanud puhastada meid meie ülekohtust (1Jh 1:9). Me ei pea varjama oma mustust, vaid võime minna Jeesuse juurde ja saada puhtaks andestuse Sõna läbi. Issand, tõmba mind Jeesusele lähemale, et ma näeksin oma iseloomu puudusi. Ma ei soovi seda mustust enam varjata – ma tahan olla tõeliselt puhas.