www.naisteleht.ee	 Jook: Lonksuke purskkaevust Park Guell on Barcelona kõige kuulsama skulptuuri kodu – värvilistest mosaiigitükikestest purskkaev-sisaliku leiab just siit. Kuumal suvepäeval poseerib ahvatlevalt jaheda purkkaevu juures kümneid ja kümneid inimesi. Aga varuge kannatust, proovige oma käega järele, kuidas tundub ja maitseb see tegelane, kes kaunistab iga suveniiripoe aknaid. Raamat: «Gaudi: The Complete Buildings» Gaudi maailma sukeldumiseks aitab vaimu valmis panna põhjalik (pildi)ülevaade tema töödest. Rahva Raamatu kauplustes on müügil algajale Gaudi avastajale täpselt sobiv teos (maksab 165 krooni). Inglise keele oskus tuleb seda vaadates muidugi abiks, aga pildivalik räägib iseenda eest. Kuidas kohale saab? Park pole päris Barcelona südalinnas ja mõistlik on sinna sõita metrooga. Rohelise liiniga L3 sõites tuleb maha tulla Lessepsi peatuses, kust edasi on juba lihtne viitade järgi orienteeruda. Pargi väravad on suvel avatud kella kümnest hommikul kuni kella kaheksani õhtul. Sissepääs on tasuta.