www.naisteleht.ee	 meie elu Tunked ja kontsad: Imeilus Kristi on tööajal tunkedes, aga vabal ajal kannab meelsasti kõrge kontsaga kingi ja naiselikke rõivaid.: F: Aldo Luud Naised mootorite maailmas ei pane enam ammu kedagi imestama. Ent Eestis on vaid üks naine, kes õpetab libe­rajasõitu. Saage tuttavaks, Kristi Dubolazov ! Nii mõnigi, kes OÜ Autosõidu liberaja või ohutu sõidu koolitusele saabunud, on 24aastaselt Kristilt küsinud, et no kus siis õpetaja on, hakkaks pihta. «Kas mina ei sobigi?» pärib Kristi sel juhul vastu ja kuuleb siis hämmeldunud «oi-d». Jah, olgu meil pealegi 21. sajand ja võrdõiguslikkus, ikka käib mõnele mehepojale veidi ego pihta, kui üks noor «pihv» talle sõitu õpetama hakkab. Aga tavaliselt jäävad noormeeste suud lukku, kui Kristi on harjutuse ette sõitnud. Või hiljemalt pärast seda, kui on ise püüdnud rada sama hästi läbida. Tegelikult tuleb ütlemisi muidugi harva ette. Enamasti on inimesed ikka sõbralikud ja ehk vaid meeldivalt üllatunud, et jäärajal asjatab noor ja kena naine. «Kui kellelgi ongi algul eelarvamused, siis sama suhtumisega pole koolituselt ära läinud keegi,» nendib Kristi. Uskumatu lugu: Arstid ei suuda uskuda, et Ingrit sai kasvajast jagu vaid pH-dieediga. «Üks arst ütles, et ta kohe üldse ei usu, et mulle pole keemiaravi tehtud. Nad soovisid mulle lausa õnne ja...» räägib Ingrit nüüd.: F: Kalev Lilleorg «Ma olen õnnelikum kui eales varem,» ütleb Soomes elav eestlanna Ingrit Vaher naerdes. Aasta tagasi diagnoositi naisel lümfivähk. Nüüd on ta elav näide sellest, et kurja tõve võib seljatada ka tavameditsiini abita. Ingrit Vaher (32) elab juba kuuendat aastat Helsingis ja õpib Sibeliuse Akadeemias rahvamuusikat. Ta on kena, särav ja sale ning naerab palju. Miski ei reeda, et alles hiljaaegu kurnas tema keha raske Hodgkini tõbi ehk lümfoom. Ingrit on kindel, et just lümfivähk muutis teda ja tema elu tundmatuseni. «Ma enam ei muretse nagu varem. Elan üks päev korraga, aga olen õnnelik!» lausub ta. Loobus keemiast ja kiiritusest Aasta tagasi pakuti Ingritile võimalust sõita vahetusüliõpilasena Aafrikasse. Enne pooleaastast reisi pidi tudeng läbima rutiinse arstliku kontrolli. «Siis mulle öeldigi, et mul on teise astme lümfivähk,» meenutab ta. Tagantjärele tuleb tänulik olla, et saatusesõrm ta just siis arsti manu ajas. Mine tea, millal ja kas muidu olekski vähil sabast kinni saadud... Mida küll tunneb noor naine, kes on õppinud näitlejaks, paar aastat teatrilavadel esinenud ja siis uue kutsumuse järel laia maailma läinud, kui talle teatatakse, et tal on vähk? Üheskoos unistuste poole: Sigritile ja Mardile õpetas lõppev aasta, et igas mõttes kokku hoidmine aitab kõigist raskustest üle.: F: Kalev Lilleorg Kui teile vahel tundub mõni olukord väljapääsmatuna, siis meenutage Mardi ja Sigriti lugu. See «Võlast vabaks» saatest tuttav pere tõestab, et igast raskest olukorrast saab ühte hoides üle. Esmakordselt 13aastastena lapsevanemateks saanud Sigrit (22) ja Mart (23) vaevlesid veel sel kevadel suurtes maksuvõlgades. BIG-pangalt võetud kõrgete intressidega laen ähvardas tollal töötu Mardi ja kolmandat last ootava Sigriti koos kahe lapsega lausa kodust ilma jätta. Abi otsiti ka saatest «Võlaks vabaks», kuid kõigile pingutustele vaatamata tundus Mändmade pere tulevik üsna tume. Suurte muutuste sügis Seda rõõmustavam on nüüd kuulda, et aasta teine pool on noorel perel läinud ainult tõusvas joones. «Iseäranis suuri muutusi tõi meie pereellu esimene sügiskuu, kui 18. septembril sündis meile kolmas laps, pisitütreke Sandra,» õhkab nüüd kolme lapse ema Sigrit silmanähtavalt rahulolevana. Samaaegselt pesamuna sünniga leidis pereisa Mart pärast pikalt kestnud otsinguid tööd ja seeläbi paranes pere majanduslik olukord märgatavalt. «See oli teine suur rõõm,» tunnistab Sigrit. Praegu mööduvad noore ema päevad peamiselt kodus lastega toimetades, sellal kui Mart rabab ehitajana tööd teha nii pealinnas kui ka üle lahe Soomes. «Saan nädala sees üksi kenasti hakkama, sest vanemad lapsed Marie (9) ja Mart (6) on juba väga asjalikud ja iseseisvad ning pisikesest Sandrast on ainult rõõmu,» räägib Sigrit. Parim ravim: Kuigi vahel tulevad ikka pähe muremõtted, mis saab edasi, aitab Reelikat tema töö ja hobi. Noor kunstnik tegeleb agaralt lepatriinude voolimise ja vitraažikunstiga.: F: Aldo Luud «Mul on vähk,» teatab Reelika rahulikul ilmel. «Kasvajad on peas, kaelas ja seljas ja mind on üheksa korda lõigatud. Aga ma ise küll ei arva, et oleksin raskelt haige.» Haigus andis endast märku, kui tüdruk oli kõigest 12aastane. «Järsku hakkas vasakus kõrvas kohisema ja siiamaani sahiseb, nii et ühest kõrvast ei kuule ma üldse,» jutustab Reelika Karu (29). Arstid ei avastanud midagi, tüdruk tunnistati terveks ja saadeti koju. «Siis aga kukkusin lastekooris rongkäigu ajal kokku, peavalu oli nii metsik, et kiirabi tuli ja tegi süsti,» jätkab Reelika. See oli toona 14aastase tütarlapse kõige raskem suvi. «Hommikuti vaarusin ja oksendasin kogu aeg.» Ta käis korduvalt uuringutel ja saadeti ühtepuhku koju imelike diagnoosidega. Küll pakuti toidumürgitust, küll isegi rasedust. «Mulle öeldi, et minusugused noored tõmbavad kõik ringi,» ei suuda Viljandimaal Tohvri külas elav Reelika siiani arstide ükskõiksust uskuda. Alles siis, kui neiu oli juba nii nõrgaks jäänud, et ei suutnud kõndida ega liigutada ja oksendas päevad läbi, avastati tal lõpuks ajukasvaja. «Selleks ajaks oli mul juba ükskõik, mis must edasi saab,» mäletab Reelika, kes lamas terve kuu haiglas tilgutite all. Tohtrid rääkisid verinoorele patsiendile, et tema peas on väike täpp, mis tuleb ära lõigata. Pärast operatsiooni taastus Reelika terve aasta kodus. Neiu paraneski, kuid siis juhtus õnnetus — ta kukkus pea peale. «Ajuvedelik tuli välja, iga päev pidi mu pead jälle siduma,» meenutab Reelika. Läbielamistes karastunud: Kuigi esimese lapse ootus oli noortele vanematele muret täis aeg, ei karda nad edaspidi pere­lisa hankida.: F: Helin Loik Üheksapäevane Johanna magab magusasti ja ootab sünnitusmajast koju minekut. Magnuse ja Inga pisitütar sündis kuus nädalat enne õiget aega ja vajas turgutuseks lihtsa nime, kuid elupäästvate funktsioonidega elustamislaua abi. Iga päev sünnib Eestis mitukümmend last ja kõik läheb kenasti. Kuid vahel nii kenasti ei lähe. Magnus Urb (27) ja Inga Paukšte-Urb (25), kellega kohtume Pelgulinna sünnitusmaja perepalatis, teadsid juba varakult, et nende laps tuleb ilmale keisrilõikega. See päev saabus aga oodatust hoopis varem. Inga sai raseduse alguses teada murettekitava uudise — tema kõhus kasvava loote platsenta on kinnitunud emakakaela ette. See tähendab, et tegu on riskirasedusega: kui beebil on aeg sündima hakata, siis ta lihtsalt ei pääse emakast välja, seepärast tulebki teha keisrilõige, ja tavalisest suurem on ka raseduse katkemise oht. «Algul rääkis arst, et tõenäoliselt liigub platsenta kahekümnendaks nädalaks emakakaela eest ära,» meenutab Inga. Aga seda ei juhtunud ning noortel ei jäänud üle muud kui oma esimese lapse ootuses pöidlad pihku suruda ja loota kõige paremat. «Olime tänulikud iga õhtusse jõudnud päeva eest,» ütleb Inga liialdamata. «Ka beebiasju ei julgenud me valmis osta-laenata. Kartsin, et kui midagi läheb valesti, siis ei suuda ma pärast nende asjade keskel elada...» Kui enamik rasedaid tunneb end esimestel kuudel üldiselt halvasti ja neil on süda paha, siis Ingat piinasid veel ka kohutavad kõhuvalud ja -krambid. Ta pidi sööma rohtusid, et säilitada rasedushormooni normaalne tase, ja käima tavapärasest tihemini haiglas kontrollis.