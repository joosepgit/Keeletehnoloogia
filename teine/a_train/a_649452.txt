www.bioneer.ee	 Mitmekesisust võib määratleda kui mingi ökosüsteemi, bioomi või kogu Maa taksonoomiliste üksuste mitmekesisust. Lihtsamas keeles lahti seletatuna tähistab bioloogiline mitmekesisus kogu maakeral leiduva elu - taimede, loomade, seente ja mikroorganismide ning nende elupaikade mitmekesisust. Arusaam muutub! Sõna "biodiversiteet" võeti kasutusele 1980ndatel aastatel USA-s. Veel 20. sajandi alguses peeti liigilist mitmekesisust põhiliselt ajalooliseks nähtuseks. 1960ndateks oli tõestatud, et mitmekesisus on suuresti ökoloogiliste suhete tulemus. Esimeseks tähtsamaks biodiversiteedi vähenemise põhjuseks on elupaikade otsene hävitamine. Teine oluline põhjus on keskkonna kvaliteedi langus - keemiline saastamine ja muutunud kliima. Kolmas põhjus oleks maastike killastumine, see takistab liikide liikumist ühest elupaigast teise. Muud olulised mitmekesisuse vähenemise põhjused on jaht, taimede tolmeldajate puudumine ja võõrliikide mõju. Kas teadsite? Bioloogilises mitmekesisuses toimunud muutused on viimase 50 aasta jooksul olnud suuremad kui kunagi varem inimajaloo jooksul. Looduslik mitmekesisus on nii meie kultuuri kui ka mitmekesisuse oluline tugi. Eestis on bioloogiline mitmekesisus rikkalik. Liikide hävimine vähendab ökosüsteemide poolt inimeste heaolule ja keskkonnale kaudselt mõju avaldavaid positiivseid tegureid. Liigilise mitmekesisuse kaitsmine planeedil Maa on ülesanne, mis tuleb lahendada inimeste ühistegevusena. Bioloogiline mitmekesisus loodusvarana on taastumatu! Otsese kaitse alla tuleb võtta hävimisohus olevad liigid, tähtis on ka säilitada haruldaste liikide elupaiku ja rajada kaitsealasid. Inimeste, kui liigi, huvidest lähtudes tähendab looduse ja keskkonna kaitsmine seda, et maakera oleks elamiskõlbulik ka tulevastele sugupõlvedele. Bioloogilise mitmekesisuse uurimise käigus vaadeldakse protsesse, mis loovad ja säilitavad elu mitmekesisust erinevatel tasanditel. Vaid 8600-l liigil ehk umbes viiendikul meie elustikust on hinnatud ka ohustatuse astet. Nii on kindlaks tehtud, et neist 1314 liiki ehk 15% on ohus või välja surnud. Saa infot arvuti tagant lahkumata! Kui soovite Eesti elurikkuse kohta enam teada saada, külastage eElurikkuse veebikeskkonda . eElurikkus on veebipõhine väljund, mis kuvab informatsiooni Eesti elurikkuse ehk bioloogilise mitmekesisuse kohta. Ebapiisavalt on uuritud eelkõige prokarüoote, ainurakseid ning mitmeid selgrootute rühmi, iseäranis putukaid. Suhteliselt hästi on uuritud selgroogseid loomi ja taimestikku.