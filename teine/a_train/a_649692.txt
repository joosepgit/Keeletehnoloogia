www.naisteleht.ee	 2. Kiire broilerivokk Valmistamise aeg 30 minutit 400 g jahutatud kanalihatükke 2 spl toiduõli 2–3 lehtsellerivart 1–2 porgandit 1 punane paprika 200 spargelkapsast 3 spl seesamiseemneid 1 dl magusat tšillikastet Kalla toiduõli vokkpannile, kuumuta ja prae kanalihatükid kahes jaos läbi. Kõigepealt pane pannile umbes pool lihast, prae ja seejärel lisa ülejäänud liha. Samal ajal keeda õisikuteks lõigatud spargelkapsas kergelt läbi. Lisa vokkpannile hakitud seller, paprika, ribadeks lõigatud porgand ning keedetud spargelkapsaõisikud. Prae kõrgel temperatuuril pidevalt segades kõik läbi. Maitsesta magusa tšillikastmega, lõpus lisa juurde seesamiseemned. Serveeri keedetud riisiga. VIHJE! Kui tahad mahlasemat toitu, sega 2 dl vee hulka 1 tl maisitärklist ja lisa ka see vokiroale! 3. Kreekapärane salat Valmistamise aeg 20 minutit 4 tomatit 1 roheline paprika 1 kollane paprika 1 värske kurk 10 rohelise sibula vart 200 g feta juustu 2 dl musti kivideta oliive 2 spl laimi- või sidrunimahla 0,5 dl oliiviõli Pese kõik köögiviljad jooksva vee all puhtaks. Lõika tomatid kaheksaks sektoriks. Puhasta paprikad seemnetest ja haki 1,5 x 1,5 cm tükkideks, sama suurelt haki ka kurk. Aseta kõik koostisained kaussi, lisa oliivid ja feta juustu kuubikud. Piserda peale sidrunimahla ja toiduõli. Soola pole tarvis panna, sest juust on niigi soolane ja aiaviljade naturaalsed maitsed on väga head! Lõpuks lisa serveerimisel hakitud roheline sibul. Retseptid: Tiina Trolla Serveerimisnõud: www.livest.ee