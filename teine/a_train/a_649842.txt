www.advent.ee	 Inimestel on sageli negatiivne mulje Jumala käskude pidami-sest. Nad arvavad, et Jumal on meelevaldne isand, kellele meeldib inimesi käsutada ja kes tahab, et inimestel ei oleks lõbus. Aga Ju-mala käsud ei ole selleks, et meid õnnetuks teha. Ta andis käsud, et need aitaksid meil elus maksimumi saavutada! Ära tee nii, nagu mina tegin! Ära oota enne Jumala tee proovimist, et keegi teine tõestaks sulle, kui kasulik on kuuletuda. Piibel ja teised head nõuandjad, mis minu eluteele on sattu-nud, on mind veennud, et püsiv kuuletumine on osa Jumala plaa-nist minu elus. Aga tookord olin ma liiga hõivatud või ei olnud mul seda õiget tunnet või olid parasjagu olulisemad tegevused pooleli (vähemalt nii ma arvasin). Kuni päevani, mil lugesin üle 50-aastastele mõeldud ajakirjast üht artiklit. John Stark kirjeldas, kuidas ta 52-aastasena oli oma töökohal kõige paremas füüsilises vormis. Temaga töötasid ka 20. ja 30. eluaastates inimesed, kes käisid fitnessklubides, sörkisid sageli ja veetsid aktiivseid nädalavahetusi suusatades ja süstaga sõites. John Starki jaoks sai muutus alguse Jaapani teadlasest, kes avastas, et enamik inimesi käib päevas 3000–5000 sammu. Ameerika teadla-sed jätkasid seda uuringut ja kinnitasid, et keskmine inimene peaks astuma keskmiselt 10 000 sammu, et püsida terve ja võidel-da haigustega. See on umbes 8 kilomeetrit päevas. Sammulugeja abil avastas Stark, et ta käib keskmiselt 20 000 sammu päevas, samas kui vaid vähesed nn nädalavahetuse sportla-sed teevad heal juhul vaid 10 000 sammu päevas. Mis oli Starki saladus? Kõndimisest oli saanud osa tema elust. Ta elab Bostonis, tal ei ole autot ning kortermaja neljandale korrusele liftiga sõita ei saa. Iga kord uksele minnes peab ta kõndima üles ja alla (38 sam-mu mõlemas suunas), ta läheb jalgsi metroosse (607 sammu), toi-dupoodi (3000 sammu, ringiga) ja panka (8000 sammu, ringiga). Tema kaks koera tahavad kaks või kolm korda päevas välja (2200 sammu mõlemal korral) ja sageli käib ta ka ise väljas. See artikkel innustas ka mind oma elu muutma. Ostsin endale sammulugeja (ma olen üsna võistlejatüüpi inimene ja mulle meel-dib jälgida, kuidas iga päev sammude hulk koguneb). Ma sõidan tööle autoga, aga lõunat tulen jalgsi koju sööma (5000 sammu). Iga pisiasja pärast jalutan raamatukokku, valitsushoonesse või postkontorisse, selle asemel, et lasta seda oma sekretäril teha (loo-dan, et ta on sellega rahul). Ma viin ülikooli linnakus inimestele ise asju, selle asemel et kasutada linnaku postiteenust. Tulemus? Jumal teab, mida Ta teeb, Tema käsud ei ole rasked. Ma olen kao-tanud üle nelja ja poole kilo ning muutunud 20 aastat nooremaks. Mul on sama palju energiat kui mäletatavasti kolledi aastail (ära küsi, millal see veel oli). Kõndides tunnen, kuidas minu meeled täituvad inspireerivate mõtetega, sageli on need pärit raamatuist. Ma ei mäleta, millal ma ennast nii õnnelikuna tundsin. Jumala teed on kõige paremad! Järgmine kord ma lihtsalt võtan Teda sõnast. Issand, ma tahan täna koos Sinuga käia! Aita mul tunda kuulekusest rõõmu.