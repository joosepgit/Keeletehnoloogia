www.advent.ee	 Ma ei unusta iial Kuningate orgu! Olin rühma tudengitega Egiptuses. Kuna Egiptuses sajab harva, on enamus rohelust ja lop-sakust Niiluse jõest kolme kuni viie kilomeetrini, kaugemal võtab aga maad karm kõrb. Pinnas on peen pulber, kus ei ole umbroh-tugi! Et jõuda Kuningate orgu, ületasime paadiga Niiluse läänekalda ja sõitsime mitu kilomeetrit bussiga, kuni jõudsime niisutustsooni. Temperatuur oli umbes 50 kraadi Celsiuse järgi ja org oli kuiv nagu liivapaber. Me käisime sel päeval kuningas Tuti ja teiste hau-dades. Kuna hauakambrid on nagu tehiskoopad, oli kergendav nendes mõneks ajaks varju leida. Aga varsti avastasime, et külastajad toovad hauakambritesse kaasa oma niiskuse. Kõrget niiskustaset on raskem taluda kui maa-aluse jahedamat temperatuuri. Mitu tundi kestnud kõrge niiskustaseme (hauakoobastes) ja õues olnud suure kuumuse vaheldumine kulutas meie jõu, kuni olime väsinud ja äärmiselt janused. Kui me bussi tagasi jõudsime, poleks me tahtnud enam midagi muud kui tagasi õhukonditsioneeriga hotelli. Aga see ei olnud võimalik. Bussijuht nõudis, et ta saaks meid viia enda lemmik-alabastripoodi (pole kahtlust, et ta sai altkäemaksu igalt ostult, mille me sooritasime). Sisenesime morni näoga kauplusse. Järsku märkasin poe pimedas nurgas külmikut, millel oli Spritei märk. Läbi klaasukse oli näha, et selles oli palju pudeleid! Ma ostsin ruttu ühe ja jõin selle ühe hetkega ära. Siis ostsin veel ühe ja veel ja veel ühe. Näis, et ma ei saa pidama. Meie grupp ostis külmiku sisu ära mõne minutiga. Uurijad on tähele pannud, et Ilmutusraamatu kirjeldused tae-vast on enamasti eitavas vormis. Selle asemel, et selgitada, missu-gune taevas on, öeldakse meile, missugune see ei ole. See ei ole paik, kus oleks väsinuid, näljaseid ja januseid. Seal ei ole ka kohti nagu Kuningate org, kus ängistav lämbus meid maha murdis. Seal ei ole enam pisaraid. Taevane elu tähendab, et seal ei ole midagi, mis muudaks meid õnnetuks. Ja kui seal ei ole nurgas Spritei külmikut just siis, kui me seda vajame, on seal midagi veel pare-mat! Kallis Jumal, ma palun, et Sa hoiaksid minu meele fookuse sellel imelisel tulevikul, mis Sul on minu jaoks varuks, ja tõigal, et minu elu võib tuleviku valgel olla erinev juba praegu.