www.advent.ee	 Pääste on teema, milles kristlased armastavad eriarvamusel olla. Kuigi see teema peaks olema meie suurim rõõm, leiame siiski viise, kuidas selle üle vaielda. Hiljuti kirjutasin Johannese evangeeliumi põhjal pattude andestusest. Keegi helistas mulle ja ütles, et ma eksin. Patte ei andestata – inimestele andestatakse! See naine viitas salmile: Sinu patud on andeks antud!” (inglise keeles sinule andeks antud – tõlk) (Mk 2:9) Ma vastasin talle, et ühes teises kohas räägib Jeesus pattude andestusest (Mt 26:28). Jeesus rääkis küll pattude andestamisest. Mul ei ole tema mõttega probleemi, välja arvatud see, et Piibli tunnistus on rikkalikum. Sõna pääste ei ole Piiblis täpne termin – see on metafoor, piltlik väljend. See on üks paljudest piibellikest metafooridest, mille mõte on: saada Jumalaga asjad korda. Sellised metafoorid kirjeldavad tavaliselt nii probleemi kui ka lahendust. Näiteks päästmine on metafoor päästemissioonide valdkonnast. Kui me kirjeldame pattu sõnadega kadunud või vangi võetud, viitab see lahendusele, mis on pääsemine või vabanemine. Igaüks, kes on kunagi metsas ära eksinud, suudab selle metafooriga suhestuda. Kui me räägime inimloomusest kui patuga haigestunust, siis on lahenduseks tervenemine (Mk 5:34; Lk 7:50 – kreeka keeles on sõna tervendamine sama nagu tegusõna päästma!) Ja pangandusmaailma kujundeid kasutades räägime patust kui võlast. Me vajame andeks andmist. Pühamutermineid kasutades on patt määrdumine, must olemine. Lahendus on puhastamine. Kui me vaatleme patuprobleemi rahuldamata nälja tagajärjena, siis on lahenduseks Eluleiva söömine. Seadusandlikus keeles on patt hukkamõist – süüdimõistev otsus kohtus, mis nõuab õigeksmõistmist. Ja kui patt on vaen Jumalaga, siis kutsub see meid lepitusele. Vaimulik orjus nõuab vabadust. Jumal ei kirjeldanud Piiblis päästmist täht-tähelt, läänelike tea-dusterminiga. Ta inspireeris inimesi kasutama oma päästeplaani näitamiseks igapäevast keelekasutust. Kõige ilusam on see, et Piib-lis on kujund iga olukorra jaoks. Oleks traagiline, kui me nõuak-sime, et kõik teised peavad leppima meie lemmikkujundiga. Mida avaram on meie piiblivõrk, seda suurem hulk inimesi saab leida tee Jumala juurde! Issand, ma tänan Sind nende paljude kujundite eest, mida Sa kasu-tad, et meieni jõuda. Sina väljendad oma armastust nii paljudel erineva-tel viisidel, et ma ei saa seda silmist kaotada! Ma olen väga tänulik!