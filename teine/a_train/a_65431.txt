www.advent.ee	 Eestis armastatud Soome pastor Sakari Vehkavuori jutlustas hingamispäeval Türi, Paide ja Tartu koguduses, kus ta innustas usklikke pühendama oma elu armastuse ja andestuse Jumala teenimisele. Sakari Vehkavuori töötas varemalt 14 aastat adventkoguduse pastorina Kesk-Soomes, muuhulgas ka adventkiriku kooli Toivonlinna koguduses. Seejärel elas pere neli aastat Sakari abikaasa kodukandis Kanadas. Kui Soome kogudus kutsus perekond Vehkavuori tagasi Jumala tööle, naases Sakari oma perega Helisingi Annankatu ja Lohja koguduse pastoriks. Pikaajalise Baltikumi sõbrana on Sakari sageli külastanud ka Eesti kogudusi ning käinud jutlustamas mitmel Eesti liidu noorteüritusel. Seekordsele väiksele misjonireisile Kesk-Eesti kogudustesse kutsus Sakari Türi ja Paide koguduse pastor Toivo Kaasik. Sakari jutlustas kadunud poja tähendamissõnast, avades selle mitte kui meeleparandusest jutustava loo, vaid selgitades, et selle keskpunktis on isa aktiivne armastus, mis võimaldas pojal naasta. Siin on pilt Jumala lihakssaamisest ja lepitusest,” jutlustas Sakari. Tema tegi algatuse, saades inimeseks ja lunastades meie patu. Risti Jumal, Isa, kohtus oma pojaga. Poeg ei teeni oma isa armastust ära meeleparanduse ja kahetsusega, vaid nii nagu kadunud lammas ja drahmiraha, laseb ta ennast leida.” Sakari tuletas meelde, et kristliku sõnumi keskmes on armastav Jumal, ning kutsus üles oma kogudusega olema selles keskpunktis, mitte aga liikuma usuelu ääremail. Sakariga olid kaasa ka tema isa Simo Vehkavuori, kes on töötanud pastori ja kirjandusjuhina, ning laulja Keijo Salmela.