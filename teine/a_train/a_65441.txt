www.naisteleht.ee	 Tartu linnapea Pere suureneb: Urmas Kruuse ja tema abikaasa Katrin rõõmustasid aasta tagasi pisikese Jolandra üle. Peagi saab temastki vanem õde nagu Kerstin (paremal), sest pere uus liige peaks sündima juba aasta lõpus.: F: Karel Koplimets On ilmselge, et Tartu linnapea Urmas Kruuse ja tema kaasa Katrin armastavad lapsi – selle aasta lõpus sünnib neil juba neljas järeltulija! Urmase (44) ja Katrini (40) vanemad lapsed, 21aastane Kerstin ja 19aastane Raner, sündisid abielu esimestel aastatel. Õde-venda olid juba suureks sirgunud, kui mullu, Kruusede 20. abieluaastal, said nad endale pisikese õe. Tütretirts Jolandra saab 19. augustil aastaseks. Kui Naisteleht eelmisel talvel Kruusedel külas käis, oli tuba titerõõmu täis. Siis siputas vaid mõnekuune Jolandra uhkelt hällis ning kuulas rahulolevalt, kuidas teda pere pesamunaks nimetati. Nüüd aga saab temastki vanem õde! Toona rääkis Katrin, et neil oli igaks juhuks ka poisinimi välja mõeldud. «Meil on ju veel võimalus,» naeris seepeale Urmas. «Jäta nüüd!» rehmas naine käega ning tuhises toast välja. Nagu aeg on näidanud, läheb elu Urmase sõnade järgi. Kas nüüd saab väljavalitud ilusa ja väärika nime Konrad käiku lasta või tuleb otsida hoopis tütarlapse nime, pole praegu muidugi veel teada. Pere neljas laps peaks ilmavalgust nägema detsembris. Otsusel saada neljas laps on Urmase sõnul palju põhjusi. Üks neist on see, et Jolandra ei peaks üksi mängides kasvama. Vanemad õde-venda on ju juba nii suured! Kruusede peres on meheks sirgunud ka kaks kasupoega, Katrini varalahkunud õe lapsed. Vanem poiss on Katrinist ja Urmasest juba kasuvanavanemadki teinud. Naisteleht soovib Kruusede perele imelist lapseootusaega! Naisteleht Urmas Kruuse: F: Karel Koplimets 1. Kellelt said viimati SMSi ja mida sellele vastasid? Abikaasalt, kes küsis, kuidas läheb. Vastasin lakooniliselt: «OK.» 2. Millisele toidule ei suuda sa kunagi vastu panna? Grillitud lihale ja šašlõkile. Liha grillida meeldib mulle väga! Vastu panna ei suuda ma ka puudega köetavas ahjus tehtud lihale ja ahjukartulitele. Kui ma lähen Elvasse isale külla, siis helistan ette, et ta neid teeks. Lapsest saati meeldivad mulle ka kaneelisaiad. 4. Nimeta lemmikkoht või -tänav, kus mõnusa ilmaga jalutada. Tartus meeldib mulle jalutada Emajõe ääres, aga muidu metsas ja matkaradadel. Ma olen täielikult metsainimene. 6. Mis on sinu lemmiklinn maailmas? Lemmiklinn on ikka kodulinn Tartu. Kui sa ei armasta oma kodulinna, siis milleks seal elada? Mujalt maailmast meeldib mulle väga Helsingi. 7. Millal sa viimati nutsid? Silmad läksid märjaks Pauluse kirikus küüditamise aastapäeval, kui tüdrukutekoor laulis laulu «Ta lendab mesipuu poole». 8. Mitu pokaali šampanjat kuulub tähtsa sündmuse tähistamise juurde? Töö ajal ma alkoholi ei tarbi ja kõiksugused vastuvõtud käivad minu puhul ka töö alla. Väga harva mõnel õhtusel vastuvõtul võtan ühe pokaali, aga see võib ka lõpuni joomata jääda.