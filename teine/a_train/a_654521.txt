www.naisteleht.ee	 Toit: Koduse kokakunsti imed Paljudes agriturismo’des saab hästivarustatud köögis ise kokata. Söögi­kraami leiab turult või külapoest, kus hinnad meie omadest suurt ei erine. Külastada tasub ka majapidamise juures asuvat restorani, kus kasutatakse peaasjalikult isekasvatatud või kohalikku toorainet. Mainimata ei saa jätta oliiviõli. Itaallased panevad seda isegi supi peale! Nii veine kui oliiviõlisid saab degusteerida erinevates veinimõisates. Elamus: Maaelu Majutudes kellegi talus, oled möödapääsmatult maaelu keskel. Võib juhtuda, et sinu magamistoa akna all jauravad kanad, kuked ja haned, terrassil saad sina peale sisalikega ning pärast äikest roomab õuele roheline madu. Kuidas kohale saab? Soodsalt lennutab Rooma ja Milanosse AirBaltic, aga saab ka Estonian Airiga. Mõistlik oleks tellida üüriauto sind otse lennujaama ootama. Itaalia tasulised kiirteed on mugavad ja Toscana mägilinnadega tutvumiseks on auto kõige parem variant.