www.advent.ee	 Nende koguduste mainimine on Ilmutusraamatus esimene koht, kus kasutatakse arvu seitse sümboolikat. Johannes kirjeldab peale seitsme koguduse veel ka seitset pitserit, seitset trompetit ja seitset nuhtlusekaussi. Igale seitsmekordsuse nägemusele eelneb sissejuhatav pilt. Näiteks on enne seitsme kirja nägemust (Ilm 2:3) nägemus Kristusest seitsme küünlajala vahel (Ilm 1:12–20). Sisse-juhatavad stseenid on nagu lavadekoratsioon sellele, mis järgnevas nägemuses juhtub. Sellest tulenevalt väidab John Bowman (raamatus The interpreters dictionary of the Bible”), et Ilmutusraamat on kujundatud osalt Antiik-Kreeka näitemängude eeskujul, milles on seitse vaatust ja mille seitse stseeni mängitakse läbi pärast seda, kui igaühele neist on tehtud sissejuhatus. Ilmutusraamatus on Jumal kasutanud draamast tuttavat vormi, vahendades sõnumit universumis toimuva kohta. Kuigi näitlejad räägivad sõnu, mis ei ole tõesed, võib draama olla tõe edasiandmi-se võimas tööriist. Dan, üks minu kunagine tudeng, tahtis saada kuulsaks näitlejaks. Ehk kasutas tema õde Cindy nende isa matus-tel just seepärast selliseid sõnu, nagu ta kasutas. Kui ta rääkis oma isast, kes oli pastor, tõmbas ta paralleeli pastoriks olemise ja teatri vahele. Oma üllatuseks sai Danist pastor ja ta leidis, et tema õel oli ol-nud õigus. Ta avastas, et pastorid etendavad rolli, millel on suur mõju. Nad esitavad inimestele Jumalat. Pastoritel võib aeg-ajalt olla kohatuid mõtteid, kuid nad ei tohi neile vastavalt käituda, vastasel juhul tõmbavad nad nõrkade, noorte ja uskmatute silmis Kristuse nime maha. Pastoritel on seega roll. Nad peavad olema eeskujuks, kuna nad esitavad maailmale Jumalat. Nad peavad olema ustavad Pühakirja-le, nad ei tohi totrusi teha, flirtida ega inimesi narrida. Samas peavad nad olema piisavalt kättesaadavad, et inimesed jagaksid nendega oma valu. See on väga raske ülesanne. Nii et kui Dan ütles oma õele, et ta on otsustanud saada pastoriks, ütles viimane: Hea, Danny, see on teater.” Kristlase roll sekulaarses maailmas on sama raske. Me peame alati käituma lähtuvalt oma missioonist ja olema siiski abivajajate läheduses. Kes on selle väljakutse vastuvõtmiseks piisavalt tubli? Mitte keegi, kuid koos Jumalaga on kõik võimalik. Tema valis mõrvari oma rahva välja toomiseks Egiptusest (Mooses). Ta valis hiiglase alistamiseks lingukivi (Taavet). Ta sündis laudas, kuid muutis maailma! Ta võtab ebatõenäolise, et teha seda, mis näib võimatu. Ja Ta ei kutsu hästi varustatuid, vaid varustab neid, keda Ta kutsub. Issand, aita mul pidada meeles oma missiooni kõiges, mida ma täna ütlen või teen.