www.naisteleht.ee	 Kuidas testisime? Kiirgrillide hindamiseks koostasime põhjaliku tabeli, kus olid lahtrid kõige tarviliku jaoks: kui kergesti grill süttib, kas süütevedeliku hais võtab silmanägemise, kas söed valmivad ettenähtud aja jooksul ja mis kõige tähtsam – kuidas küpseb ja valmib toit. Testimiseks kasutasime grillvorste, sest on ju teada tõde, et liha grillimine oleneb samavõrd grillijast kui grillist. Grilliti kiirgrill Hind: 52.90. Statoil Tänu sellele, et süütematerjaliks on kasetoht, ei haise söed üldse. Jalgu grillil pole, see pannakse maapinnale ja püsib hästi paigal. Põleb väga vaikse leegiga, aga söed valmivad kiiresti. Toit küpseb ühtlaselt nii seest kui väljast ega lähe kõrbema, söed pole liiga äkilised. Toit on täiesti puhta maitsega. BBQ kiirgrill Hind: 24.90. Selver Süütevedeliku lõhn pole väga tugev. Paberiga kaetud grilli on üsna kerge süüdata. Kaasapandud metalljalad on kipakad: grill ei taha nende peale hästi püsima jääda, nii et tuleb tükk aega sättida. Söed valmivad ettenähtud aja jooksul. Vorstid küpsevad ühtlaselt ja hästi, märkimisväärset kõrvalmaitset neile ei jää. Kertakäyttö kiirgrill Hind: 29.90. Koduextra Söed haisevad nii enne kui pärast süütamist tolmu järele. Ettenähtud aja möödudes leegitseb pool grilli endiselt ja toitu sinna panna ei saa. Samas on grill suuremat sorti ja teise poole peal õnnestub juba küpsetada. Toit valmib ühtlaselt, kõrbema ei lähe ja kõrvalmaitset ei jää. Instant Grilli kiirgrill Hind: 32.90. Prisma Grill on kaetud süüte­paberiga ja haiseb süütevedeliku järele. Süütamine on ebamugav. Püsib kindlalt paigal ja söed valmivad ettenähtud aja jooksul, aga rest läheb pealt kummi ja vorstid kipuvad maha veerema. Toit valmib kiiresti, aga jääb resti külge kinni ja on tugeva kõrvalmaitsega. Grill & Chilli kiirgrill Hind: 33.50. Rimi Süütamisel lahvatavad söed suure leegiga põlema, aga üllataval kombel ei haise sugugi. Ettenähtud aja jooksul leegid ei vaibu, tuleb kauem oodata. Süte põlemise ajal tõmbab rest end keskelt lohku ja vorstid kogunevad sinna hunnikusse. Toit läheb kõrbema, aga seest jääb tooreks ja saab külge kõrvalmaitse.