arvamus.postimees.ee	 Repliik: 1:0 Bidenile Huvitav oleks teada, mida arvab viimaseid kuid USA asepresidendina töötav Dick Cheney oma võimalike mantlipärijate valmidusest Valges Majas tegutseda. Kas ta üleeilset teledebatti jälgis? REKLAAM Väitluse eel küsiti nii Joe Bideni kui Sarah Palini käest kaht asja: mis on teie arvates Cheney suurim saavutus ja mis jääb kahetsusväärseks häbiplekiks? Biden vastas, et Cheney läheb ajalukku kui selline riigimees, kes on tegutsenud USA põhiseaduse vastaselt enam kui ükski teine. Cheney jaoks polevat midagi valesti selles, kui USA arvatavaid terroriste piinab. Asepresident usub Bideni sõnul seda, et presidendil peab olema õigus teha ühepoolseid otsuseid ilma Kongressiga konsulteerimata. Palin seevastu kahetseb enim Cheney tunamullust jahiretke, kus ta kogemata oma 77-aastast sõpra Harryt näkku tulistas. Biden kadestab Cheney julgust asuda seisukohtadele, mis on risti vastu sellele, mida enamik rahvast arvab, samas kui Palin hindab Cheney juures seda, et ta koos Bushiga sõjaväge toetab.