www.bioneer.ee	 Lilleoru koolituskeskuses ja ökokogukonnas toimus laupäeval 30. mail avatud uste päev ja suveürituste hooaja avamine. Avatud uste päev tõi kokku ligi 300 uudistajat, kes jäid Eestis ainulaadse paiga tutvumisvõimaluse ja mitmekesise tasuta pakutud programmiga väga rahule. Külastajate sõnul andsid ekskursioonid ülevaate Lilleoru eesmärkidest, kujunemisloost ja tegevustest. Loengud rääkisid enesemuutmise kunstist, keskkonnasäästlikust disainist ja päeva lõpetas filmiõhtu. Avatud uste päev oli sissejuhatus algavale koolitussuvele, mille programmi leiate SIIT .