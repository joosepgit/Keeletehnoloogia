www.naisteleht.ee	 Jogurt 1 liiter piima 1 dl maitsestamata jogurtit (nt Gefilus) meelepäraseid maitseaineid ja lisandeid Kuumuta liiter piima 45–55 kraadini. Kui termomeetrit pole, siis tea, et piim soojeneb selle temperatuurini umbes nelja minutiga. Vala piim kaanega plastmasskaussi, lisa 1 dl maitsestamata jogurtit (see peab olema ilma keemiliste lisaaineteta, mistõttu sobib kõige paremini Gefiluse jogurt) ja jäta ühtlasele toatemperatuurile kuueks kuni kaheksaks tunniks seisma. Mida soojem jogurtil on, seda kiiremini ta valmib, nii et kui toad on jahedad, siis võiks jogurtikausi näiteks tekkidesse mässida. Segada valmivat jogurtit ei tohi, sest siis muutub see tükiliseks. Valmis jogurtist võta lusikatäis juuretist järgmise laari jaoks. Ülejäänud kogus maitsesta suhkruga ja sega sisse purustatud marju. Kata sõel puhta ja niisutatud õhukese riidega (marli ei sobi, sest jogurt valgub sellest läbi), aseta poti peale ning vala jogurt sisse. Tõsta kogu kupatus vähemalt kuueks-seitsmeks tunniks külmkappi nõrguma. Kui nõrgumisaeg täis, sega toorjuust sõelal läbi. Kui soovid paksemat juustu, pikenda nõrgumisaega (küpsetistes kasutamiseks sobib ka vedelam toorjuust). Maitsesta meelepäraselt, näiteks küüslaugu, sibula, hapukurgi või muu säärasega. Võid kasutada ka ainult soola. Liitrist jogurtist valmib umbes 3,5 dl juustu. Või 350 ml 35protsendilist rõõska koort meelepäraseid maitseaineid Vala koor kaussi ja vahusta, kuni koorest hakkab eralduma vedelikku ehk vadakut. Protseduur võib esiotsa tunduda lõppematu, aga ühel hetkel ongi vahukoorest väga ilus või saanud, lihtsalt kannatust on vaja varuda. Kui vadak eralduma hakkab, tõsta tulevane või marlitükile ja pigista võist viimnegi vedelikupiisk välja. Kui või on valmis, lisa sellele meelepäraseid maitseaineid.