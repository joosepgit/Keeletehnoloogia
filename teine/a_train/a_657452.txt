www.naisteleht.ee	 Taime valgusnõudlikkuse üle saab otsustada lehe järgi: mida intensiivsema mustriga lehed, seda rohkem valgust taim vajab. Hoiavad õhu klaari Õhku puhastavad kõik lilled. Selle poolest tuntuim on vahest tups-rohtliiliad, mida kasvatatakse ennekõike köögis. Sõnajaladki on head õhupuhastajad, kuid nad vajavad märksa rohkem hoolt. Feng shui järgi tuleks arvuti kõrval hoida kaktust – see taim neelab arvutist kiirguvaid magnetlaineid kõige paremini. Millal on toataim ülekastetud? Taime päästmiseks istuta ta ümber värskesse mullasegusse. Et soodustada drenaaži, peaks segu sisaldama vähemalt 25 protsenti liiva. *** Valik vähenõudlikke toataimi Klorofüütum e tups-rohtliilia on pikkade lehtedega ilus amplitaim. Põhiliigil on rohelised lehed, tuntud on ka valge- ja kollasetriibuliste lehtedega teisendid. Paljundamiseks eraldatakse tütartaimede lehekodarikud emataimest ja istutatakse uude potti, liivakasse mättamulda. Kasvab hästi nii jahedas kui ka soojas toas. Havisaba e Sansevieria on vastupidav taim. Kuiv õhk neid ei kahjusta. Vajavad mõnevõrra valgust ja natuke lupja. Tavaline vesi on neile täiesti sobiv. Talvel piira kastmist märgatavalt. Havisaba tuleks uude potti istutada alles siis, kui ta vanast välja pressima hakkab. Tõlvlehik e Spathiphyllum eelistab varjulist kasvukohta, talub isegi hämarat koridorivalgust. Päikese käes muutub lehevärv inetuks ja taim ei õitse. Tänuväärne toataim: vajab ainult kastmist, natuke väetist ja õitseb peaaegu aasta läbi. Aglaoneema e Aglaonema commutatum on üks väheseid kirjulehelisi taimi, mis talub hämaramat kasvukohta. Armastab soojust ja pritsimist. Kevaditi peaks tagasi lõikama, äralõigatud varred võib panna vette juurduma, nii saab kiiresti uusi taimi.