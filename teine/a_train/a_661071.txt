www.advent.ee	 Jeesus soovib minuga kohtuda igal päeval. Igal hingamispäeval teeb Ta mulle erilise pakkumise – oleme koos, õpime koos, teeme midagi koos. Hingamispäev pole mitte ainult füüsiline puhkus. See on märgiks armastussuhetest, mis on minu ja Kristuse vahel. Ta soovib, et Temaga koos veedetud aeg oleks meeldejääv ja õnnelik. Issanda antud juhistele kuuletudes saab see võimalikuks. Tihti juhtub hingamispäeval nii, et järgime oma soove ja plaane ning siis loodame, et Issand need heaks kiidab. Nii juhtus ka minuga. Olin unustanud hingamispäeva Isanda ja Tema antud juhise: Kui sa austad hingamispäeva ega tee, mis sulle meeldib...” Raamatus Patriarhid ja prohvetid” kirjutatakse: Jumalaga ei saa mängida. Ta lubab inimestel sageli järgida nende endi soove ning kannatada tagajärgi.” Meile kingiti järjekordne kaunis hingamispäev. Minul abikaasaga olid valmis omad plaanid. Mis muud kui paluda oma plaanidele Tema õnnistust. Meie sihiks oli jõuda bussiga Raplast Tartusse küllaltki süütule” üritusele, kus istutakse kohvilauas, vesteldakse, kuulatakse mingit tellitud loengut jne. Tartus kogunesid omad” (inimesed, keda ühendab üks kindel põhjus) kokkulepitud kohta. Sinna oli tellitud väikebuss, mis toimetas kaugemalt saabujad ürituse toimumise paika. Bussijuht sõitis rahulikult linnaäärsel tänaval. Järsku buss võpatas ja hüppas tänava kõrval olevale kõnnumaale. Kõik olid hirmsal moel ehmunud, mõistmata toimunut. Õnneks ei saanud keegi viga, küll aga mükse ja vopse. Bussijuhi seletuse järgi lähenesime samaliigilisele ristmikule, kus parema käe reegli järgi oli sõidu eesõigus meie bussil. Võimas järelhaagisega veok aga ei andnud paremalt lähenejale teed. Tänu bussijuhi ülikiirele reaktsioonile ja tegutsemisele pääsesime õnnetusest. Oli see ikka nii? Olime unustanud hingamispäeva Isanda, kuid Tema meid mitte. Mõistsin, et Tema märguanne oli mõeldud ju meile. Issand oli meie kõigi vastu väga hea ega lubanud kellelgi kahju saada. Sellel üritusel polnud midagi ühist Jeesusega. Tema ei saanud meid sellel päeval õnnistada oma ligiolekuga, kuigi Ta seda väga soovis. Tegime sellest oma järeldused. Hingamispäeviti soovime abikaasaga viibida koos Issandaga Tema rahva keskel. See lugu juhtus 1992. aastal, kuid seisab veel praegu mälus. Hingamispäeva Isand kõnetab iga inimest sõnadega: Kui sa hingamispäeval peatad oma jalga ega tee, mis sulle meeldib...”