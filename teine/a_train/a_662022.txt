www.advent.ee	 Sest Issanda silmad on õigete poole ja Tema kõrvad nende palvetamise poole; aga Issanda pale on pahategijate vastu! 1Pe 3,12 Ühelgi inimesel ei ole ühekski päevaks ega tunniks kaitset, kui ta ei palveta. Me peaksime Jumalalt eriliselt tarkust paluma Tema Sõna mõistmiseks, sest selles paljastatakse kiusaja kavalad võtted ja vahendid, millega vaenlasele edukalt vastu astuda. Saatan võib asjatundlikult tsiteerida Pühakirja ja anda oma tõlgitsuse lõikudele, millega ta loodab juhtida meid eksiteele. Me peaksime uurima Piiblit alandliku südamega ja mitte kunagi kaotama silmist sõltuvust Jumalast. Kuna me peame olema alati valvel Saatana plaanide suhtes, peame me pidevalt usus palvetama: “Ära saada meid kiusatusse!” GC 350 Kui Bileam otsustas rikkalikust tasust meelitatuna needa ära Iisraeli rahvas,  ei lubanud Jumala Vaim kuulutada tal seda kurja, mida ta öelda tahtis ja Bileam oli sunnitud hüüdma: “Kuidas ma võiksin needa, keda Jumal ei nea? Ja kuidas ma võiksin sajatada, keda Jehoova ei sajata?” 4Mo 23,8. Iisraeli rahvas oli sel ajal ustav Jumalale ja nii kaua, kui nad olid kuulekad Tema käsuõpetusele, ei saanud ükski vägi maa peal ega põrgus nende üle võimust. Kuigi Bileamil ei lubatud kuulutada Jumala rahvale halba, õnnestust tal lõpuks siiski tuua needus Iisraeli peale sellega, et võrgutas nad patusse. Kui rahvas astus üle Jumala käskudest, lahutasid nad end Temast ning said tunda hävitaja võimu. Saatan teab väga hästi, et kõige nõrgem inimhing, kes jääb Kristusesse, on tugevam kui pimeduse jõud kokku.  Me ei saa olla kaitstud mingil muul moel kui vaid siis, kui usaldame alandlikult Jumalat ja kuuletume kõigile Tema käskudele. GC 530 Keegi ei tohiks end petta arvamusega, et Jumalasse uskumine vabandab neid ning annab neile õnnistusi, samal ajal kui nad Tema käskudest üle astuvad. Teadlik patustamine sunnib südames vaikima Jumala Vaimu hääle ning eraldab hinge Jumalast. ST Nov. 30, 1882