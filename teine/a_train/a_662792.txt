www.naisteleht.ee	 Jumekam nahk juba kolme nädalaga Kestva füüsilise ja vaimse väsimuse korral pole kiita ka juuste seisukord. Kui vitamiinide ja mineraalainete vaeguses juukseid koormata lisaks sageda föönitamisega, ebaprofessionaalse värvimise ja pingutatud soengus hoidmisega, on varsti peas tuhm ja katkenud pahmakas, mis pealegi kipub ajapikku hõrenema, hoiatab nahaarst. Nahal on peale esteetilise funktsiooni ka kohustus kaitsta keha väliskeskkonna mõjutuste eest. Teisisõnu paikneb ta haigustega võitlemise «eesliinil». Nahk uueneb kolmenädalaste tsüklitena, kusjuures naha eri kihtide rakud pole suutelised säilitama kõiki toitaineid kuigi kaua. Seega peab organism nahka nendega pidevalt varustama, eriti olulised on A-vitamiin ja B-rühma vitamiinid.«Kahjuks peab nentima, et organismi kroonilise vitamiini vaeguse foonil jääb ka kõige innukamast nahahooldusest väheseks, vaja on lisaks sissevõetavaid vitamiine.» Eelista kompleksvitamiine Lisavitamiine vajavad kõik väsimuse all kannatajad, dieedipidajad, suitsetajad ja ka teismelised. Soovitatav on tarbida kompleksvitamiine, millesse pandud eri koostisosi, näiteks Vitiron sisaldab 11 vitamiini, lisaks kümmet mineraalainet ja kolme asendamatut aminohapet. Viimased osalevad aktiivselt ainevahetusprotsessides ja tõhustavad vitamiinide toimet. Vitamiine ostes tuleb Nurmiku sõnul jälgida, mida need sisaldavad ja milliseid vitamiine organism märkide järgi kõige enam vajab. «Kuigi enesetunne paraneb juba esimese ravikuuri järel, tasub küünte, juuste ja naha tervise hoidmiseks, kas või välise ilu nimel, end sügisest kevadeni kord kvartalis vitamiinidega turgutada. Siis on kergem kevadel peeglisse vaadata,» ütleb dermatoloog. Naha, küünte ja juuste vitamiinid Ideaaltingimustes kasvab sõrmeküüs 0,12 mm ööpäevas, varbaküüned palju vähem. Tervete ja tugevate küünte moodustamiseks on lisaks vitamiinidele vaja ka metioniini, rauda ja kaltsiumit. Juuksed on terved, kui ööpäevas langeb välja kuni 60 juuksekarva. Väliste kahjustuste toimel saab enamasti kahjustada juuksekarva nahapealne osa, karvasibul on terve ja lootus terve juukse kasvuks jääb. Küünte ja juuste sarvaine keemiline koostis on paljuski sarnane, oma pika kasvu- ja eluea tõttu vajavad ka juuksed pidevalt A-vitamiini ja B-rühma vitamiine, foolhapet ja kaltsiumit.