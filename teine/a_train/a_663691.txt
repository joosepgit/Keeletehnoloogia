www.naisteleht.ee	 Vanad tõed taas meelde! Hambaarstil peaks laskma hambaid professionaalselt puhastada mitu korda aastas, sest ise oma tagumisi hambaid ja hammaste vahesid nii puhtaks kui vaja siiski ei saa. Katt kinnitub hammastele sedavõrd tugevasti, et hambahari seda kõike maha ei võta ja tekibki kaaries. Pärast hambapesu ei pea suud pastast täiesti puhtaks loputama. Pastas sisalduv fl uoriid tugevdab hambaid ja seega võib pastat veidi suhu jääda. Suuvee kasutamise vajaduse määrab tavaliselt hambaarst. Kui hästi sa hambaid puhastad? Seda, kui hoolikalt said hambad pestud, saab kontrollida apteegis müüdavate indikaatortablettidega. Need söetableti-sarnased roosad tabletid tuleb pärast hambapesu suus katki närida, puru välja sülitada ja suu veega üle loputada. Roosakaks värvunud hambakatu järgi on selgelt näha, kust on hambad kehvasti pestud – seal peab järgmine kord hoolikam olema.