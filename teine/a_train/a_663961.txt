www.bioneer.ee	 Helve Tellei on vabatahtlikuks MTÜ Rõude küla seltsi juures Martna vallas Läänemaal, kus ta pensionipõlve pidava käsitöömeistrina õpetab kohalikele käsitööteemalisi oskuseid ja tarkuseid. Helve, te olete õpetanud käsitööd Rõude küla seltsis. Mis eesmärgi nimel Teie ühendus tegutseb? MTÜ Rõude küla seltsi eesmärk on sisustada külaelanike vaba aega ja arendada käsitööoskusi piirkonna külades ja Läänemaal. Uurime kohalikku ajaloopärandit ja tunnustame traditsoonide väärtust. Rõude kangrupesa tegevust juhendan vabatahtlikuna üle nelja aasta ,4-5 päeva nädalas. Olenläbi viinud kaks uurimustööd "Suurrätikud Rõudes" ja "Kirivööd Läänemaal". Innustab käsitööliste säravad silmad käsitöötarkusi omandades ja inimeste suur soov õppida erinevaid käsitöötehnikaid. Miks otsustasite tegeleda just käsitöö õpetamisega? Käsitöö erinevad liigid on olnud mu suureks hobiks põhikoolist alates. Olen käsitöönarkomaan ja soovin oma teadmisi teistega jagada. Milliseid projektid või vabatahtlikud tegemised on teil praegu käsil? Rõude kangrupesas õpetan praegu kuduma Martna rahvariide seelikuriiet, suurrätikuid, kirivööd, kaltsuvaipu, kandekotte ja kohvikannu soojendajaid. Õmbleme ka lapitehnikas kardinaid ja patju, kasutades seejuures ära taaskasutatavaid riideid. Õnnestunud on kõik, mis olen ette võtnud, aga südamelähedaseks on rahvariided, nende kudumine ja õmblemine, samuti suurrätikute ja kirivööde kudumine. Millised on teie tulevikuplaanid? Soovin edasi anda teadmisi tikkimisest, kududa lapsepõlve mälestuste saanitekke ja teha veel muudki ajaloosugemetega esemeid. Töötasin varem lasteaia juhatajana, aga käsitöö on mulle koguaeg meeldinud. Sattusin juhuslikult Rõude küla seltsi tegemisi nägema ja siis paluti mind käsitöö ringi juhendama. Siis olid seal ühed kangruteljed. Nüüd on telgi kümme ja veel kuued lauateljed ja palju abivahendeid - käärpuud, asplid, vokid jne. Käsitööd õpetanud ma varem pole. Kuidas suhtuvad Teie lähikondlased vabatahtlikku tegevusse? Kõik minu pereliikmed on hobikäsitöölised ja nad suhtuvad minu tegemistesse väga hästi. Leidke endale meelepärane tegevus ise õppides või oma oskusi edasi andes. Raha pole elus kõige tähtsam. Head pealehakkamist! HELVE TELLEI (69)