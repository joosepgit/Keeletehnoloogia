www.advent.ee	 Mitte ükski mees, naine ega noor inimene ei saavuta kristlikku täiust, kui ta jätab Jumala Sõna uurimise. Hoolsa uurimise läbi jõuame me tihedamasse ühendusse Kristusega. “Te uurite pühi kirju, sest te arvate enestel neis olevat igavese elu, ja need on, mis tunnistavad minust.” Jh 5,39 Piibliuurimine aitab täpselt järgida Jumala poolt etteantud mudelit.  Et eeskuju järgida, tuleb seda uurida sageli ja põhjalikult. Kui inimene tutvub Lunastaja eluga, avastab ta enda iseloomuvead. Tema erinevus Kristusest on niivõrd suur, et on võimatu hakata Tema järgijaks ilma põhjaliku elumuutuseta. Kuid ta õpib üha edasi, et järjest enam sarnaneda oma suurele Näidisele. Ta püüab oma armastatud Õpetaja iga pilku ning tahab omada sama vaimu, mis Temagi. Vaadates Issandat ta muutub.CSW 17 Kõik inimlikud filosoofiad on tekitanud vaid segadust ja häbi, sest Jumalat pole seal tunnustatud kõigena kõiges. Kuid Jumala poolt sisendatud hinnaline usk annab jõudu ning õilistab iseloomu. Kui toetutakse Tema headusele, armule ja armastusele, selgineb ka tõde; igatsus südamepuhtuse järele ning mõtteselguse järele muutub kõrgemaks ja pühamaks. Hing, kes elab pühade mõtete puhtas õhkkonnas, muutub suhtluses Jumalaga Tema Sõna kaudu. Tõde on nii avar, nii kaugeleulatuv, nii sügav, nii lai, et enese mina kaob silmist. Süda pehmeneb ning muutub alandlikuks, lahkeks ja armastavaks.MH 465, 466 Piibel  harjutab mõistust uurima sügavaimaid probleeme ning leidma neile avaraimaid lahendusi. Ta ülendab intellekti. Ta päästab hinge.  Suhtu sellesse kui peeglisse. Ta on ustav jälgija, mis teeb kindlaks sinu iseloomu vead ja puudused, kuid samas tugevdab iga head iseloomujoont.MS 4,1880 Sõna, mis paljastab patu, annab inimsüdamele jõudu käituda õigesti ning teha seda pidevalt.TM 80,81