www.advent.ee	 Millised on inimese mõtted, selline on ta ka ise. Päeva jooksul mõeldud mõtted moodustavad pika kirjapanemata loo inimese kohta ja nendel mõtetel on suur osa iseloomu kujundamisel. Me peame oma mõtteid rangelt jälgima – juba üksainus ebapuhas mõte jätab hinge sügava jälje. Kurjad mõtted jätavad hinge kurjuse jälje. Kui inimene hoiab oma mõtted puhtad ja pühad, on ta ka ise seeläbi parem. Head mõtted kiirendavad vaimulikku pulssi ning suureneb jõud teha head. Nii nagu üks veepiisk valmistab järgmisele teed, et niisutada maad, nii kiirendab üks hea mõte ka uute tekkimist.MYP 144 Kui hellitada halbu mõtlemisharjumusi, hakkavad need inimese üle raudse tugevusega valitsema.CT 402 Mõtetel ei tohi lasta vabalt joosta. Neid peab treenima, allutama Kristusele. Lase neil puhata pühadel asjadel. Siis on sinu mõtted Kristuse armu läbi puhtad ja pühad. Meil on vaja tunnetada puhaste mõtete pidevat õilistavat mõju. Hinge ainus kindlus on õige mõtlemine.MH 491 Meie mõistus on sellel tasemel, kus meie mõttedki. Kui me mõtleme maistest asjadest, ei suuda me omandada taevast. Me saaksime suurepärase tasu, kui viljeleksime Jumala armu, headust ja halastust. Kuid me kanname suuri kaotusi, kui toetume maistele ja ajalikele asjadele.6 BC 1100 Meid võib ümbritseda rikutud ja patune atmosfäär, mille mürgist õhku ei tarvitse aga sisse hingata. Me võime elada puhtas taevases õhkkonnas ja, tõstes hinge Jumala poole siiras palves, sulgeda kõik uksed ebapuhtaile kujutlusile ja mõtteile. Need, kelle süda on avatud Jumala abi ja õnnistuste vastuvõtmiseks, asuvad maisest pühamas õhkkonnas, olles pidevas ühenduses taevaga.SC 99