www.naisteleht.ee	 Hingamist tuleb õppida madalas vees Kõrvalt vaadates tundub läbi toru hingamine lihtne, kuid tegelikkus on midagi muud. «Nina kui põhiline hingamiselund tuleb ära unustada. Sügavaid hingetõmbeid peab tegema suu kaudu, hoides samal ajal hammastega huulikust kinni,» selgitab ta. Veekogule uitama ja sukelduma võib minna alles siis, kui hingamistehnika on selge. Snorgeldajate põhiviga on Tammepõllu sõnul see, et nad tõmbavad küll põhja minnes kopsud õhku täis, kuid lasevad all olles õhu vaikselt välja. «Seda õhku aga läheb tagasi pinnale jõudes vaja, et pead kuklasse lükates toru veest tühjaks puhuda,» selgitab ta. Maski ja toruga saab sukelduda kuni nelja meetri sügavusele. Sügavamale minekuks on vaja juba erivarustust. Kohti, kus Eestis snorgeldada Järved Huvi pärast võib uurida kõiki järvi, kuid hea nähtavusega on vähesed veesilmad. Järvedes on rikkalik kalariik ja taimestik. Soovitame: Äntu järvestik (Sinijärv, Roheline järv, Valgjärv) Lääne-Virumaal Väike-Maarja lähistel; Kiruvere järv Paunküla veehoidla loodesopis; Kurtna järvestik (Martiska, Valge- ja Liivjärv) Ida-Virumaal Jõhvi–Vasknarva tee lähedal; Saadjärv, Kuremaa järv ja Vasula järv Tartu lähedal; Päidla suurjärv ja Ahvenjärv Otepää pool Nõuni kandis; Nohipalu Valgejärv Põlva ja Võru taga Veriora lähedal; Rõuge järved Võrumaal; Savijärv ja Karula Rebasejärv Antslast Valga suunas; Rõikajärv ja Tillijärv Viljandist Tõrva poole. Meri Merevesi on Eestis vähesoolane ja vähese läbipaistvusega. Hea nähtavus on 10 meetrit, tavaline on 3–5 meetrit. Soovitame: Tallinna ümbruses asuvad laevavrakid, Paljassaare ja Naissaare ümbrus, Lohusalu ja Paldiski sadamad, Osmussaare ümbrus, Mohni saar, Saaremaal Suure Katla äärealad ja Veere sadam, Hiiumaal Kõpu poolsaare tipp ja Kõrgessaare sadam. Rohkem teavet www.maremark.ee Snorgeldajate ja sukeldujate vana nipp! Enne vette minekut sülita maski klaasidele ja hõõru sülg laiali. Loputa maski korra vees ja pane kohe ette. Nii ei lähe klaasid vees uduseks ja hea nähtavus püsib kogu snorgeldamise aja.