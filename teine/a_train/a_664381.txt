www.advent.ee	 Uurimiskohtu suurel päeval võetakse vaatluse alla ainult Jumala rahva kohtuasi. Jumalakartmatute kohus toimub eraldi, hilisemal perioodil.  Taevaraamatutes leiduvate aruannete alusel, kus on registreeritud inimeste nimed ja teod, langetatakse kohtuotsused. Eluraamat sisaldab kõigi nende nimesid, kes kunagi on hakanud teenima Jumalat. Jeesus ütles oma jüngritele: “Ometi ärge rõõmutsege, et vaimud teile alistuvad, vaid rõõmutsege palju enam sellest, et teie nimed on taevasse kirja pandud!” Lk10,20 Paulus räägib oma ustavatest kaastöölistest, “kellede nimed on eluraamatus”. Fi 4,3 Jumala ees on kirjutatud “mälestuseraamat”, kuhu on üles märgitud nende head teod, “kes kardavad Jehoovat ja austavad Tema nime”. Ml.3,16 Nende usust tunnistavad sõnad, nende armastusteod on registreeritud taevas. Seal on aruanne ka inimeste pattudest.  Salajasimadki kavatsused ja motiivid seisavad eksimatult aruandes kirjas. Iga inimese teod mööduvad ülevaatusel Jumala eest.  Taevastes raamatutes on iga nime juurde kantud kohutava täpsusega iga ekslik sõna, iga täitmata kohustus ja iga salajane patt koos iga kavala teesklusega. Aruannet pidav ingel märgib üles taevast saadetud hoiatuste või noomituste hooletusse jätmise, raisatud silmapilgud, kasutamata võimalused ja hea või halva mõju koos selle kaugeleulatuvate tagajärgedega.GC 480-482 Kui su nimi on kirja pandud Talle eluraamatusse, on sinuga kõik korras. Ole alati valmis tunnistama oma eksimusi ning andestust otsima, et su patud saaksid kustutatud.5T331