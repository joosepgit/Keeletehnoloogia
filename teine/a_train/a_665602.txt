arvamus.postimees.ee	 Merike Tamm: kuidas lapsed terved hoida Terviseameti uuring näitas, et pooltele 1. klassi lastest antakse juba kodus õpiülesandeid teha. Ka kontrolltöid tehakse ajal, mil õpilaste pea ilmselt kõige aktiivsemalt ei tööta, ehkki seegi on sotsiaalministri määrusega vastuolus. REKLAAM Koolilaste vanematega rääkides olen neid kuulnud siiralt imestamas, et sellised reeglid üldse olemas. «Millal need lapsed siis õpivad?» küsitakse, kui selgub, et 1. klassis peaks laps saama õhtuti vaid puhata ja mängida. Võib-olla ongi määrus nii-öelda tähenärimine. Me ise oleme igal ajal ja koguses teinud kontrolltöid – vajadusel sobivalt tunnikontrolli nime all – ja jõuavad ka meie lapsed. Hea haridus tulebki raskelt, kuid annab lapsele väärtusliku tuleviku! Ent ometi on lapsed tujutud, pideva surve all, vihkavad kooliskäimist. Kõige selgemat keelt räägivad aga haigused – rühihäired, nägemisprobleemid, närvisüsteemi haigused muutuvad laste seas üha tavalisemaks ja selle põhjuseks peetakse suuresti just nende üleliigset töökoormust. Las nad siis parem mängivad ja spordivad õhtuti, et terved ja sirgeselgsed püsida! Tarkusi omandagu aga koolitunnis, kuhu saab puhanult minna.