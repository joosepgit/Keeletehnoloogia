www.advent.ee	 Õigus, mille alusel meid õigeks mõistetakse, tänu millele me saavutame pühitsuse, on meile kingitud. Üks asi on meie õigus taevariigile, teine asi meie sobivus sinna.MYP35 Paljud teevad vea, püüdes täpselt määratleda õigeksmõistmise ja pühitsuse piire – seda tehakse tavaliselt kajastades oma mõtteid ja ideid. Milleks püüda tungida sügavustesse, mis pole meile määratud? Jumalik inspiratsioon on meile usuõiguse kohta andnud piisavalt teavet, et võiksime pääseda.6BC1072 Kui kahetsev patune rusutuna Jumala ette astub ja tajub Kristuse lepitust tema ees ning selle oma ellu ainsa lunastuslootusena vastu võtab, andestatakse talle tema üleastumised. See ongi õigeksmõistmine usu kaudu.6BC1070 Pühitsus ei tule hetkega, tunni või päevaga. Selleks kulub kogu elu. Seda ei saavutata kergelt ja rõõmsal meelel – selleks tuleb iga päev surra patule ning pidevalt elada Kristuses. Kui pingutus on tahtejõuetu ja ebapüsiv, ei parane inimese teod ega muutu tema iseloom. Vaid kauakestvate ja püsivate jõupingutuste ning range distsipliini tulemusena suudame kõik takistused ületada.AA560 Pühitsus pole üksnes teooria või sõnad, vaid eluviis – põhimõte, mis kajastub igapäevases elus. See nõuab, et meie söömis-, joomis- ja riietumisharjumused tagaksid füüsilise, vaimse ja moraalse tervise. Siis võime Issandale anda ka oma kehad elavaks ohvriks, mis on püha ja Jumalale vastuvõetav – ohver ei tohi olla ebatäiuslik.CD165 Pühakirjal on suur vägi muuta iseloomu.  Kui seda uurida ning sellele kuuletuda, saab Jumala Sõna südames töötada ning iga ebapüha omaduse allutada.COL100 Pole olemas sellist asja nagu hetkega toimuv pühitsus. Tõeline pühitsus tähendab igapäevast tööd, mis kestab elu lõpuni.SL10