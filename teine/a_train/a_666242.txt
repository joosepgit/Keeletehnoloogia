www.advent.ee	 Kui patuse pilk suunatakse innukusega ristile, kui nad saavad täieliku ülevaate ristilöödud Päästjast, mõistavad nad Jumala armu sügavust ja patu patusust.AA209 Kui Püha Vaim on sinu südames, siis mõistad sa patu patusust. Tunnetades patu jõudu, nähes õnnetusi ja pahesid, mida see endaga kaasa toob, hakkad sa pattu vihkama.  Sa otsid andestust, puhastust ja vabastamist. Mida saad sa aga teha, et Jumalaga kooskõlla jõuda ja Tema sarnaseks saada? Sa vajad rahu – taeva andestust, rahu ja armastust hingele. Raha eest ei saa seda muretseda. Tarkusega ei saa seda kätte. Ära loodagi seda oma jõupingutustega saavutada. Jumal pakub seda sulle kingiks, “ilma rahata, ilma hinnata”. Js 55,1 Mine nüüd Jeesuse juurde ja palu, et Tema su patud ära võtaks ning sulle uue südame annaks. Siis usu, et Ta ka teeb nii, kuna Ta on seda tõotanud.  Meie eesõigus on Jeesuse juurde minna, puhtaks saada ning seista käsuseaduse ees häbi või südametunnistuse piinu tundmata.SC49-51 Kui patune seisatub risti jalamil ja vaatab Teda, kes tema päästmiseks suri, tunneb ta täiuslikku rõõmu, sest ka tema patud on andestatud. Põlvitades usus risti alla, on ta jõudnud nii kaugele, kui üks inimene iial võib jõuda.AA209,210 Täna Jumalat, kes andis oma kalli Poja, ja palveta, et Tema surm sinu eest poleks olnud asjatu. Püha Vaim kutsub sind täna. Tule Jeesuse juurde kogu oma südamega ning sa saad Tema rikkalike õnnistuste osaliseks. Kui sa loed Pühakirja tõotusi, siis pea meeles, et need on ääretu armastuse ja halastuse väljenduseks. ... Jah, usu, et Jumal on su abistaja. Ta tahab taastada oma näo inimeses. Kui sina lähened Temale kahetsuse ja alanduva südamega, tuleb Ta sulle vastu armu ja andestusega. SC55