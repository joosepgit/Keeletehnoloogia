www.advent.ee	 Püha Vaim on Kristuse esindaja, kuid olles vaba inimlikust ihust, on Ta täiesti sõltumatu. Olles inimene, ei saanud Kristus olla kõikjal üheaegselt. Seepärast oli just nende (jüngrite) huvides, et Ta läks taevasse Isa juurde ning saatis Püha Vaimu siia ennast esindama. Seetõttu pole kellelgi enam eelist teiste ees, olles Kristusega lähemas kontaktis kui teised. Vaimu kaudu on Päästja kättesaadav kõigile. // Usupalve vastusena saadetakse Lohutaja meile igas olukorras ja igal ajal - igas kurvastuses ja kannatuses, kui tundub, et väljapääsu pole ja tulevik on tume ning kui tunneme end abitu ja üksikuna. Erinevad olukorrad võivad meid maisetest sõpradest väga kaugele viia, kuid ükski olukord, ükski kaugus ei või meid lahutada taevasest Lohutajast. Kus iganes me oleme, kuhu iganes me läheme, on Ta alati meie paremal käel, et toetada, jõudu anda, kinnitada ja rõõmustada. // Trööstija kohta öeldakse Piiblis “tõe Vaim”. Tema tööks on selgitada ja säilitada tõde. Kõigepealt asub Ta meie südameisse elama tõe Vaimuna, alles seejärel Trööstijana. Tões on trööst ja rahu, vales ei ole kumbagi. // Pühakirja kaudu mõjutab Vaim arusaamist ning istutab südamesse tõe. DA 669-71 Inimesed, kes allutavad end Püha Vaimu mõjule, pole fanaatikud. Vastupidi - nad on rahulikud ja kindlameelsed, vabad ekstravagantsetest mõtetest, sõnadest ja tegudest. Keset valeõpetuste segadikku on Jumala Vaim juhiks ja kilbiks neile, kes pole tõele vastu pannud. GW 289 Kõik need mehed, naised ja lapsed, kes ei lase Jumala Vaimul end kontrollida, on Saatana mõju all ning oma sõnade ja eeskujuga juhivad sellised inimesed ka teisi tõest eemale. MYP 278 Jumala Püha Vaim H 20.veebruar VAIM, KES ELAB MEIE SEES Püha Vaim on hinge vaimulikkuse eluõhk. Vaimu vastu võttes võtame vastu ka elu, mida Kristus pakub. Vaim muudab inimese iseloomu sarnaseks Kristuse omaga. Püha Vaim siseneb südamesse, mis ei kiitle millegagi. Jeesuse armastus täidab lünga, mis tekib pärast enese mina hülgamist. RH 02.06.1896 Need, kes tunnevad Kristuse tõelist iseloomu ja võtavad Ta oma südamesse vastu, pärivad igavese elu. Vaimu läbi asub Kristus meisse elama ning Püha Vaim, kes usu läbi meie südamesse elama asub, on igavese elu algus. DA 388 Me ei saa Kristust näha ega Temaga rääkida, kuid Püha Vaim on meiega, kuhu iganes me läheme. Ta teeb tööd neis, kes Kristuse vastu võtavad, ning Ta teeb tööd läbi nende. Kui Vaim inimesse elama asub, ilmnevad Vaimu viljad - armastus, rõõm, rahu, pikkmeel, õrnus, headus, usk. 6BC 1112 Püha Vaim ei jäta usklikku hetkekski üksi. Peaksime sagedamini meenutama, et Trööstija on alati meie kõrval. Kui me selle tõe isiklikult vastu võtame, ei tunne me iialgi end üksi. Kui vaenlase rünnakud ei paista lakkavat, kui kiusatused löövad üle pea kokku, peame usus toetuma Jumalale, sest meil on Tema tõotus, et iialgi ei jäeta meid võitluses üksi. Iga patust vabastatud hing on Tema silmis hinnaline - hinnalisem kui kogu maailm kokku. Inimene on lunastatud jumaliku vere hinnaga ja Kristus ei hülga hinge, kelle eest Ta on surnud. YI 13.12.1894 Püha Vaim esindab Kristust. Kui seda Vaimu tunnustavad inimesed suhtlevad teistega, siis jõud, mis neid täidab, puudutab nähtamatut traati, mille kaudu levib vaimujõud kõigile. Siis me mõistame, et jumalikel võimalustel pole piire. 6BC 1053