www.advent.ee	 Inimesel, kes on loobunud iseendast, on eesõigus saada osa Kristuse õigusest. Kristuse õigusega on seotud kaks aspekti - esiteks, Kristuse õigus meie jaoks ja teiseks, Kristuse õigus meie sees. Leidub inimesi, kes on loobunud iseendast ja aktsepteerivad Kristuse õigust kõigi jaoks, ka nende, kes ei ole loobunud endast ega võtnud vastu Kristuse õigust. On täiesti võimalik loobuda ühest ning samas teisest mitte. Sel juhul on tegemist kõige ehedama näitega tegude kaudu lunastusele lootvast inimesest. Isegi kui ma usun, et rist ja Kristuse poolt lõpetatud töö on piisav minu pääsemiseks, kuid samal ajal püüan pingsalt oma elu muuta, püüan iseenda jõu abil saavutada tõelist kuulekust, püüan sundida end võiduni vastu pidama, siis olen ma ikkagi tegude läbi päästmist taotleva lähenemisviisi ohver. On tõeliseks eesõiguseks võtta vastu Jeesuse õigus selle kõikidest külgedest – see on tõde, millest me ei saa mööda minna, rääkides üksnes Kristuse tegudel põhinevast lunastusest. Kristliku elu eesmärgiks on peegeldada oma elus Kristuse iseloomu. Kristliku elu eesmärk on kanda vilja Jumala ülistuseks. (vt Kristuse tähendamissõnad, lk. 67). Kas Kristuse iseloomu peegeldamist kristlikus elus on vaja meie lunastuseks? Ei. See on mõeldud Jumala austuseks ja ülistuseks. Mt 5:16 ütleb Jeesus selgelt, et õiguse viljad on Jumala ülistuseks. Jh 15:8 Selles on minu Isa kirgastatud, et te kannate palju vilja.“ Jh 17:10 ütleb, et Kristus on meie sees austatud. Aga kui inimene on huvitatud ainult taevasse pääsemisest ja mitte Jumalale ülistuse toomisest, siis võime siiralt küsida, kas lunastus on ikka see, mida see inimene taevast leida loodab. Raamatus Kristuse tähendamissõnad lk. 384 öeldakse meile, et pühitsus on Kristus meie elus. Mis eesmärgil püüame omada Kristust oma elus? Selleks, et tuua austust ja ülistust Jumalale, kui teised näevad Kristust meie sees. Meie päästekindlusest on midagi veel enamat ja selleks on Jumalale austuse ja ülistuse toomine läbi selle, kui jagame Tema armastust teistega.