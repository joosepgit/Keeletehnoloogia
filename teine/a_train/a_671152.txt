www.advent.ee	 Kord rääkisin ma ühe meie koguduseliikme abikaasaga, kes oli alkohoolik. Vaadates mind häguse pilguga, ütles ta: Ma imetlen seitsmenda päeva adventiste. Seitsmenda päeva adventistiks olemiseks peab olema tugev inimene.” Oled sa selle väitega nõus? Või on ka nõrgal inimesel võimalik olla seitsmenda päeva adventist? Pikka aega on usk olnud mõeldud tugeva tahtejõuga inimestele. Me oleme kaldunud tõmbama koguduseliikmeteks just selliseid inimesi. Iga kord, kui Jeesust, meie ainust pääsemiselootust ning ainust jõudu kuulekuseks, ei rõhutata kui peamist teemat, on üsna kindel, et jõuame teatud määral välja teeme-seda-ise süsteemini. Kui me mõistame Jumala soovi, et alistuksime Temale, loobuksime oma minast ning ideest, et me ise suudame omal jõul täielikult kuuletuda, hakkame ka aru saama Pauluse sõnadest nüüd ei ela enam mina, vaid Kristus elab minus.” (Gl 2, 20). Kristuse väe läbi on kindlustatud võit nii maailma nõrgimale kui ka tugevaimale inimesele. Just tugeva tahteõuga inimesed olid need, kes Jeesuse siin maal risti lõid. Nad tundsid, et on ohustatud sellest, et Tema aktsepteeris nõrku inimesi. Nad ei soovinud midagi kuulda sellest, et peavad alanduma, oma tahtest ja valikutest loobuma ning need Jumalale loovutama. Kord viibis osa neist Matteuse poolt korraldatud pidusöögil ning raamatust Ajastute igatsus lk. 280 võime lugeda kirjeldusi selle kohta, mida nad vastasid Jeesuse õpetustele. Niipea kui nad avastasid, et neil ei õnnestu ennast mitte mingilgi moel lunastusplaani sisse sahkerdada, heitsid nad selle kõrvale. Tuhanded inimesed soovivad sellist religiooni, kuhu nad saaksid ennast sisse põimida. Nad soovivad ise oma osa välja teenida. Kui nad siis avastavad, et omal käel ei saa nad midagi teha, vaid peavad langema Jeesuse jalge ette alandlikkuses ning tunnistama, et lahus Temast ei ole nad suutelised tootma midagi väärtuslikku, tunnevad nad äkki, et see rist on nende jaoks liiga raske kanda. On eluliselt oluline tunnistada, et me ei suuda võita pattu, et me ei saa kuuletuda, et meil ei ole võimalik esile tuua õigust, vaid et üksnes Jeesus peab tegema seda kõike meie eest. Kuid see on võimalik vaid siis, kui me igapäevaselt võtame vastu Tema risti ning järgneme Talle.