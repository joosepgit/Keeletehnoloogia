www.naisteleht.ee	 pidu Ilmselt leiab Tallinna ja Berliini vahel rohkemgi sarnasusi, ent üks on kindel: see tüüp, kes Ülemiste vanakesele pani pähe mõtte, et linna valmimist võiks tähistada väikese veeuputusega, tegutseb ka Saksamaa pealinnas. Berliini valmissaamist ei näe tõenäoliselt mitte keegi! Berliin kihab sündmuste keerises, kostitades huvilisi kunsti ja muusikaga kõige erinevamates vormides. Arhitektuuripärlitest tasub kindlasti külastada ühtaegu klassikalist ja modernset Riigipäevahoonet – sissepääs on täiesti tasuta! –, et selle katusel klaaskuplist linna panoraami nautida. Teenitud tähelepanu on saanud ka üliefektne Sony keskus Potsdami platsil. Intrigeeriv ja vabameelne linn Amsterdam.: Foto: Bulls. Kauni arhitektuuri, tasemel restoranide ja huvitavate muuseumidega võrgutavad paljud paigad. Amsterdam aga on linn, kus sellele magusale kiitusele ka veidi käredamat vürtsi lisatakse: piisab lihtsalt teadmisest, et siin on lubatud narkootikumid ning prostitutsioon. Uhke vaade Moskvale.: Foto: Bulls. Moskva üllatab alati. Pidevas muutumises maailmalinn pakub eelkõige suuri kontraste: päikesesäras kiiskavad luksusautod ja kerjused tänavanurkadel, hirmkallid kaubamajad ja turud, kus isegi kalamarja saab poolmuidu. Te ütlete, et olete näinud kõiki Moskva vaatamisväärsusi ja et muuseumid ajavad teid oma igavuses hulluks. Sel juhul ei ole te ilmselgelt käinud Stalini punkris, mis on Moskva suurim hitt. Firma International Business Relations Corporation ostis kord Moskva eeslinna maad ja avastas, et on koos maaga (juhuslikult?) omandanud ka Stalini sõjaaegse maa-aluse punkri.