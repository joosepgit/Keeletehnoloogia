www.advent.ee	 Meie kirjandusel on inimeste elule imeline mõju, nagu ka järgnevast kogemusest näha. See jõuab inimesteni, ükskõik, kus nad ka poleks, ja räägib nendega just siis, kui nad seda kõige enam vajavad. Rafael Galiego, suure talupidamise omanik Bolivari osariigis, ostis ühe meie raamatutest. Seda meest tunti miilide raadiuses tema jultunud ja seadustpõlgavate tegude poolest. Ta oli ennast pahede küüsi andnud, eiras täielikult seadusi, kandis relva ja ei kartnud kedagi. Kuid see vaikne raamat muutis ta elu täielikult. Ta pani oma relva ja pahed kõrvale. Kõik imestasid, mis Don Rafaeliga (Don on austust väljendav tiitel, mida kasutatakse hispaania meeste puhul) juhtunud oli. Ta oli teistmoodi, täiesti muutunud! Peagi austasid teda kõik ning teda hakati kutsuma Senjor Galiegoks. Ta oli muutunud meeleheitel mehest alandlikuks ja tasaseks Issanda jüngriks ning kui teised seda muutust nägid ning kui ta oma misjonitööd tegi, andsid nemad samuti oma elu evangeeliumi mõju alla. Temale lisaks tulid ristimisele ka ta naine ja kolm venda – tema misjonitöö kindlad tulemused. Selles kogukonnas viidi läbi evangeelseid koosolekuid ning kõige jõulisemale vastupanule vaatamata lisandus sealsele väikesele usklike grupile veel kaksteist liiget. Meie kirjandusevangelistide tööd ja kirjanduse mõju hinnatakse kõrgelt. Kirjandusteenistus täidab tähtsat rolli Jumala sõnumi viimisel nende miljonite inimeste kodudesse, kes pole veel Jeesuse teiseks tulekuks valmis. "Raamatud jõuavad nendeni, kelleni pole mingil muul moel võimalik jõuda – nendeni, kes elavad kaugel kõigist suurematest asustustest. Ma nimetan neid "kõrvaltee kuuljateks". Neile peaksid meie raamatuesitlejad viima päästesõnumit kandvaid raamatuid. Meie raamatututvustajad peavad olema Jumala evangelistid, kes käivad kõrvalistes kohtades majast majja ja avavad Pühakirja neile, keda kohtavad. Nad leiavad üles inimesed, kes on tahtlikud ja kannatamatud Pühakirjast õppima. Soovin väga anda kõik endastsõltuva, et jõuda nendeni, kes on maanteedel, ning nendeni, kes kõrvalteedel" (Ellen G. White, "Kolportööritöö", lk 39). Kiirendagem Jeesuse tulekut, aidates evangeeliumi levitada. Raamatud ja muu evangeelne kirjandus on tõhusaks vahendiks, kuidas inimesteni jõuda. Miks mitte alustada juba täna nende kasutamisega, ükskõik, kuhu Sa ka ei läheks? Tänastes palvetes palume nende pärast, kes Rafael Galiego sarnaselt klammerduvad pahede ja kuritegude külge, sest nad ei tea ühtki paremat võimalust. Palveta, et nad annaksid oma elus Pühale Vaimule võimaluse ja leiaksid päästerõõmu Jeesuses Kristuses.