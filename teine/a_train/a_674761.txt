www.advent.ee	 Kui Jumal oma prohvetite kaudu oma toonasele rahvale sõnumi saatis, tuletas ta neile tihti meelde: "Mina olen Aabrahami, Iisaki ja Jaakobi Jumal." Samamoodi tuletatakse meile meelde, kui me möödunud aegade pioneeride kogemusi loeme, et eilse päeva Jumal on sama täna, homme ja igavesti. Meie pioneerid, kes esimesena kolme ingli kuulutuse erinevatesse maailma osadesse viisid, töötasid väga keerulistes tingimustes ning pidid tihti tooma suurima võimaliku ohvri. Kuid täna näeme nende ustavuse vilju. Üks efektiivsemaid töölisi pioneeride hulgas, kes alustasid tööd Javas, oli preili Tunheim, kes läks sinna 1906. aastal. Ta õppis kiiresti selgeks malai keele ja hakkas kõigis linna piirkondades piiblitunde andma. Ta leidis aega ka traktaatide ja raamatute tõlkimiseks, mida ta oma tuttavatele jagas ja müüs. Hiljem sai temast Java Misjoni vastutav isik. Pärast kaheksa-aastast teenistust tekkisid tal terviseprobleemid ning ta saadeti puhkusele. Kui ta siis 1916. aastal Javasse tagasi pöördus, töötas ta koos pastor ja pr I. C. Scmidtiga Bataavias. Kaks aastat hiljem jäi ta taas tõsiselt haigeks ja saadeti Shanghai sanatooriumisse ja haiglasse, et tervis taastuks. Ta õppis ruttu selgeks hiina keele ja sai hingedevõitjaks Shanghai hiinlaste hulgas. Pärast viit aastat Hiinas võttis ta vastu kutse Javasse tagasi pöörduda. Kui laev Singapuris Nema Diredjas maabus, läks talle vastu üks indoneesia tööline, kes parajasti õppis Singapuri seminaris. Ta astus kapteni juurde ja küsis preili Tunheimi. Kapten vastas: "Mul on kahju teile teatada, et ta suri eile. Oleme ta surnukeha matmiseks ette valmistanud." Ta maeti surnuaeda, mis asus üle tee Malaisia "Signs" Pressist Singapuris, ning seal ootab ta nüüd eluandja kutset. Issanda töö nendes riikides, kus töötas ka preili Tunheim ning mille eest ta oli valmis oma elu andma, on praegu jõuline ja kasvab kiiresti. Päev, mil ta oma Eluandjat kohtab, on lähenemas, ning millise rõõmu see ta hinge toob, kui ta oma ohvri tulemusi näeb. Palvetagem täna nende seemnete eest, mille külvasid töölised, kes enne meid elasid. Palveta, et see seeme kasvaks ja paljuneks ja tooks palju inimesi Jumala kuningriiki, kui Jeesus tuleb. Sama ajal, jätkakem seda head tööd, millele meie pioneerid aluse panid. Ärgem lakakem evangeeliumiseemet külvamast, ükskõik, kuhu me ka ei läheks. "Õige lokkab nagu palmipuu, ta kasvab kõrgeks nagu seedripuu Liibanonil. Kes Issanda kotta on istutatud, need lokkavad meie Jumala õuedes" (Psalm 92:13, 14).