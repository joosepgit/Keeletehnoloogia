www.advent.ee	 Bernadette Chabot kirjutas Worcesterist, Massachusettsist, ning jutustas meile järgneva kogemuse: "Mõnda aega tagasi sain ma ühelt noorelt paarilt kaardi, kus küsiti informatsiooni "Pereelu" seeria kohta. Pärast väikesi raskusi nende leidmisel kutsuti mind soojalt nende koju, me saime sõpradeks ning ma alustasin raamatuesitlust. Jätkasin ülejäänud "Viiteraamatukogu" komplekti tutvustamist, mille peale Jim väga põnevile läks. Lynn oli huvitatud "Onu Arturi unejuttudest", mida ta oma noorimale tütrele soovis. Lynn oli mu külaskäigust nii elevil, et ütles: "Jim, kas pole imeline, kuidas Jumal meid abielus kokku tõi, aitas meil kirikusse tagasi pöörduda ning tõi nüüd Bernadette'i siia, et ta meile kõiki neid kauneid raamatuid näitaks?" Nad ostsid kõik raamatud. Kuid kõige põnevam osa oli see, et pärast raamatute kättesaamist luges Jim "Ajastute igatsuse" ja "Jumala armastuse võidukäigu" vaid kolme nädalaga läbi ning külastas juba selsamal hingamispäeval Northboro kirikut. Kiitus Jumalale! Pastor Ives Roberts viis just sel ajal läbi meie Ilmutusraamatu seminari ning tegi suurepärast tööd, tuues viis minu klienti hämmastava tõeni, teiste hulgas ka Jimi ja Lynni, kes käivad praegu koos ja valmistuvad ristimiseks. Kui ma varsti pärast seda Northobo kirikus jutlust pidasin ning tegin inimestele üleskutse kirjandusteenistusega ühineda, tõusis Jim püsti ja ütles: "Siin ma olen. Läkita mind." Alates sellest, kui Jim ja Lynn oma vastleitud armastuse ja tõe juurde tulid, on nad kogu Worcesteri piirkonnas kirjandust levitanud. Nad on üritanud jõuda oma pereni ja sõpradeni ning endise koguduse pastorini. Nad on kõigile traktaate ja broüüre jaganud. Meil on vaja rohkem selliseid töölisi nagu Jim ja Lynn. Ma olen tohutult tänulik, et Issand on mind kirjandusteenistusse kutsunud. See on olnud mu suurim rõõm ja armastus – mitte ainult kõndida Jeesuse jälgedes, vaid ka rääkida tuhandetele Worcesteri inimestele Tema surematust armastusest nende vastu ning Ta peatsest tagasitulekust. Ootan pikisilmi seda hiilgavat päeva, mil Issand ise alla laskub ning kogub kokku selle imelise saagi – viljad, mis on meie elu ning selle õnnistatud töö tulemus Tema auks ja hiilguseks. Suur on rõõm kirjandusevangelistide südames, kui nad näevad inimesi oma Issandat avastamas, ning suur on rõõm taevas, kui üks neist pöördub.