www.naisteleht.ee	 Christopher Nolan teenis «Pimeduse rüütli» eest nii magusaid kiidusõnu, et võttis ette veel suurema suutäie ning asus filmima tõeliselt suurejoonelist action-ulme-seiklus-põnevikku. Ja oi kui hästi see tal on õnnestunud! Mängima on ta saanud kõrgklassi profid, alustades Leonardo DiCapriost, jätkates noorema põlve ühe enim kiidetud naisnäitleja Ellen Page’iga ja lõpetades Michael Caine’iga. Kui panna kokku kõik need, lisada superhea käsikiri ning vaimustav kaameratöö, suud ammuli ajavad efektid ning pinge (oi see pinge, mida on tunda juba esimestest minutitest), siis pole ime, et on valminud moodne klassika. Selliseid filme, kus vahepeal silmagi pilgutada ei tohi, tehakse masendavalt harva. Aga siin üks selline nüüd on, nii et hüpake rõõmust! Leonardo kehastab üsna hea südamega pätt-kaabakat Dom Cobbi, kes tegutseb moodsas maailmas, kus inimesed ei ole ainult mõjutatavad, vaid neilt saab magamise ajal suisa alateadvuse röövida. Sellega Dom suurte töösturite rahast ja halbadest mõtetest pungil maailmas tegelebki, mis muidugi tähendab, et eraelu on tal tuksis ja nii mõnigi kurikael ihkaks tema enda aju enesetapurežiimile seadistada. Siis aga antakse talle ülesanne end lunastada ja teha oma spetsialistide tiimiga ära üks vastupidine töö: mitte ideed varastada, vaid pähe uus istutada. See on ohtlik ülesanne, kus on raske taibata, kust algab uni ja lõpeb reaalsus. ... siis siin on USA neliku plaat, mis täis Ameerika folk-rokki. Kahe vennakese, Scott ja Seth Avetti juhitud punt on koos mänginud juba aastast 2000. Nad seovad oskuslikult bluegrass’i, kantrit, poppi, punki, rokki jpm muusikasuundi ja kõige selle tulemuseks on üsna mitmenäoline folk. Kui lisada, et plaadi produtsent on Rick Rubin, kes varem produtseerinud Metallicat, Red Hot Chili Peppersit, Linkin Parki ja teisi suurkujusid, pole mingi ime, et valminud on igati kena helikandja! Kõlbab igati aseaineks, kui Viljandi, Hiiu või Võru või jumal teab milline folk teil tänavu vahele jäi. «Ta langes oktoobris 1918, ühel päeval, mis kogu rindel oli nii vaikne ja rahulik, et sõjasõnum piirdus ainult ühe lausega: läänerindel muutuseta.» See «Läänerindel muutuseta» tuntuim lause annab väga vaikselt, aga täpselt edasi kogu Esimese maailmasõja sõjameeste traagika. Tänaseks maailmas 50 keelde tõlgitud suurteos 19aastasest Paul Bäumerist ja tema kamraadidest on kuulunud aastakümneid koolilaste kohustusliku kirjanduse nimekirja ja seda täie õigusega. Kodudes ja raamatukogudes on «Läänerindel muutuseta» loetud ribadeks, nii et väga hea, et viimaks on sellest väljas ka uustrükk! Lelulugu 3 Lelulugu 3 Oma hääle on tegelastele andnud: Andres Raag, Janek Joost, Mirtel Pohla, Andrus Vaarik, Peeter Tammearu, Tõnu Aav, Ain Jürisson, Märt Avandi jt. Lavastanud: Lee Unkrich 1 tund 46 minutit Keegi kirjutas, et Pixar ei tee ainult maailma parimaid täispikki multikaid, vaid üleüldse maailma parimaid filme. Ja nüüd, kui oleme «Lelulugude» kolmanda osa ära näinud, on meil raske sellele väitele vastu vaielda. Kui paljud mängufilmid üritavad vaatajailt meeleheitlikult pisarat välja pigistada ning maanduvad seda tehes piinlikult näoli, siis Pixari filmid on alati soojad ja südamlikud, sellele otseselt rõhumata. Niisugustena jäävad nad lastele ja ka täiskasvanutele tugevamini südame külge kui nii mõnigi kiidetud väärtfilm. Igatahes on «Lelulugu 3» täpselt selline suurepärane tükk, mille peaks enne 1. septembrit oma lastega ära vaatama. Millega kauboi Woody, Buzz Valgusaasta ja ülejäänud kaader siis seekord hakkama saavad? Kuna nende peremees Andy pakib kotti, et ülikooli õppima sõita, on lelude tulevik esiti üsna ähmane. Kui nad viimaks kuulevad, et nad saadetakse elama lasteaeda, jäävad nad pikisilmi kolimist ootama — saavad nad ju seal viimaks ometi taas mängida! Aga tegelikkus ei ole üldse nii roosiline ja taas peavad mehed-naised seisma ise hea oma tuleviku eest. Moto «Ühtegi lelu maha ei jäeta!» läheb jälle käiku! Filmis olid kõik need väga erinevad lood täpselt omal kohal, kuid plaadil ei moodusta nad tervikut. Alles oled jõudnud esimesse loosse ja selle rütmi sisse elada, kui juba tuleb järgmine hoopis teisest ooperist. On ka väga häid lugusid, näiteks filmi nimilugu «Empire State Of Mind», mida esitab Alicia Keys, ning ka killuke klassikat Cyndi Lauperi laulu «True Colors» näol, kuid järjest kuulamiseks on need liiga erinevad. Plaat sobib tõelistele «Seksi ja linna» fännidele, kes teavad iga lugu kuulates täpselt, millise stseeni taustal see kõlas ning milline meeleolu tol hetkel filmis valitses.