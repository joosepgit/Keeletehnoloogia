www.advent.ee	 Üks araablasest kirjandusevangelist töötas suures korterelamus Kairos, Egiptuses. Ta sai uksehoidjaga sõbraks ja hakkas selles majas peaaegu igale perele raamatuid müüma. Ta oli müünud kaksteist suurt raamatut kaheteistkümnesse selle maja peresse. Kuna ta polnud veel külastanud iga korterit, läks ta järgmisel hommikul tagasi, et tööd lõpetada. Uksehoidja kõrval istus araabia eik oma valges ürbis ja valges peakattes ning nägi välja nagu ingel. Kuid ta ei tundunud õnnelik. Ta hoidis süles kahtteist suurt raamatut! Peaaegu väriseva häälega ütles ta: "Me anname teile need raamatud tagasi. Need on kristlikud raamatud. Me tahame oma raha tagasi." Kirjandusevangelist üritas eiki veenda, rääkides, et raamatud on mõeldud kõigile. Lõpuks hüüatas muslim: "Noh, te kas võtate need raamatud tagasi või ma viin teid politseisse!" Kui üks kristlane teeb evangeeliumitööd islamiriigis islamiusuliste inimeste hulgas ning ta siis islamiusuliste politseisse viiakse, võib ta väga suurtesse probleemidesse sattuda. Peaaegu kõike võib juhtuda. Meie kirjandusevangelist ei andnud niisama lihtsalt alla. Ta üritas jätkuvalt eiki raamatute väärtuses veenda. Kui ta nägi, et võitleb lootusetut võitlust, ütles ta: "Olgu siis. Ma annan teile raha tagasi – ühe raamatu eest. Teie ostsite vaid ühe raamatu." "Siis," ütles kibestunud ja maruvihane eik, "läheme me politseisse." Hirm kasvas, kui kirjandusevangelist sai teada, et politseiülem oli tööl. Viivitamiseks ei jäänud aega. Kätte oli jõudnud aeg tegutseda. Kirjandusevangelist võttis ohjad enda kätte, läks ülema ukse juurde, koputas vaikselt, astus sisse ja tervitas politseiülemat, tänades teda selle eest, et ta nii viisakalt neid oma kontorisse oli lubanud. Ta tutvustas ennast ja oma muslimist saatjat, lausus paar sõna, et ülemat tema suhtes meeldivalt meelestada, ootas paar sekundit, kuni ülem neil istuda palus ning alustas siis kohe raamatuesitlusega. Jah, tal oli julgust, et esitleda raamatuid politseiülemale muslimi eigi juuresolekul. Järgmise päeva loost saad teada, kuidas see lugu lõppes. Kirjandusevangelistil pole kaugeltki kerge islamiusulisel alal kristlikke raamatuid müüa. See nõuab selgroogu, pühendumist, usku ja meelekindlust. Kuid Jumal, keda teenime, annab meile kõik selle ning palju, palju enamgi. Ta tahab, et me jõuaksime ka muslimiteni. 2. Timoteose 1:7 võime lugeda: "Jumal ei ole meile ju andnud arguse vaimu, vaid väe ja armastuse ja mõistlikkuse vaimu." Kes suudaks sellele midagi vastu panna?