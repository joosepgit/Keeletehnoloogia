www.lapsemure.ee	 Sul on igav? Tahad teha midagi lahedat? Tule Trumm-It trummiorkestrisse! AfroReggae on Brasiiliast Eestisse toodud noorteprojekt, mille raames luuakse Kopli ja Lasnamäe noortekeskusse trummiorkestrid, mis on inspireeritud Brasiilia kirevatest rütmidest. Orkestrid kannavad nime Trumm-It. Trennid toimuvad kaks korda nädalas ja õpitubasid juhendab Brasiiliast pärit trummar koos Eesti trummaritega. Osavõtt trennidest on 14-20 aastastele Tallinna noortele tasuta! Trumm-It on uus sotsiaal-kultuuriline liikumine Eestis. Seda inspireerib Rio de Janeiro faveladest alguse saanud ja tänaseks maailmas üheks tuntumaks projektiks muutunud AfroReggae. Kui Brasiilias tegelevad noored AfroReggae projekti enam kui 30 erineva kultuurivaldkonnaga, siis Eestis luuakse esmalt 15-20liikmelised trummiorkestrid nimega Trumm-It, mille repertuaaris olevad lood on nii muusikaliselt kui liikumiselt inspireeritud Brasiilia kirevatest rütmidest. Tegemist on emotsionaalselt haaravate kavadega, mida on lihtne õppida ja mille esitus on vaatemänguline. Trummiorkestrite liikmed ehitavad enamuse löökpille ise kanistritest, pottidest-pannidest ja erinevatest anumatest. Samuti on kasutamiseks originaal-löökpillid. Regulaarne õppetöö toimub Kopli ja Lasnamäe noortekeskustes kaks korda nädalas, samuti linnaruumis. Trenne viib läbi Brasiiliast pärit trummiõpetaja. Lisainformatsioon AfroReggae ja Trumm-It projekti kohta Madli-Liis Parts SA Tallinn 2011 programmi koordinaator madli.parts@tallinn2011.ee Ma olen päris kaua tahtnud Trumm-ti treeningutega liituda. See paistab väga lõbus ja tore olevat. Aga ma ilmselt ei jõuaks 2 korda nädalas seal käia (kas oleks võimalik kuidagi 1 korra nädalas käia?) ja teine asi, et kuhu minna, kas seal on vahet ka, kas lähen koplisse või lasnamäele? Muidu kui see kõrvale jätta, kas tohiks siis ükskõik millal liituda ja kas seal on mingid katsed ka mu rütmitunnetuse kohta? Kui ma leian neile küsimustele vastused, siis ilmselt hea meelega tuleksin Trummi-itisse!!! Kes on foorumil