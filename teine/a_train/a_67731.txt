www.naisteleht.ee	 loodus Sri Lanka: ilus loodus ja moodne maailm üheskoos.: Foto: Helen Saul. India ookeanis asub väike saar, mis 1972. aastast kannab nime Sri Lanka, enne seda oli Ceylon. See 65 000 km2 suurune saar tõmbab magnetina nii ajaloo- ja kultuurihuvilisi, loomaarmastajaid, seiklejaid kui puhkusereisijaid. Nädala Sri Lankal seigeldes ei tundnud kordagi, et elu võiks kuidagi ohus olla, vaatamata juttudele kriitilisest olukorrast. Alati naeratavad kohalikud andsid mõista, et oleme saarel teretulnud. Matsalu lagled. Kevaditi ja sügiseti «ründavad» Matsalu lahte tuhandete lindude sabas ka sajad turistid. Õhk ja vesi on paks sulelistest, roostik, turismitalud ja matkarajad kihavad nende vaatlejaist, binoklid-fotoaparaadid kaelas. Talvel saabub Matsallu uskumatu rahu ja vaikus. Pisut krõbedam külm kaanetab lahe ning jääle kõnnitakse sisse hoopis uued rajad, Väinamere saartele ja laidudele. Kordumatut elamust pakuvad kormoranisaar ning jää liikumisest tekkinud jäämäed. Sellise muinasjutulise vaatepildi nimel tasub ju reisida! Polaaröö, põhjapõdrad ja – päris Jõuluvana. Kätte on jõudnud parim aeg võtta ette pikk lumine teekond talveparadiisi Lapimaale. Novembrist jaanuarini on Lapimaa rüütatud valgesse uduloori ja magab talveund. Neil kesktalve kuudel seal päike ei tõusegi. Öisesse taevasse ilmuvad hoopis virmalised, pakkudes unustamatut valgusmängu. Krakow. Poolast ei saa mööda keegi, kes Euroopasse sõidab. Tavaliselt aga vajutame Poola piiril gaasipedaali põhja ja kihutame sellest maast läbi. Nii ei teagi me suurt midagi Poola ilust, Krakowist, Zakopanest Kõrg-Tatra mäestikus, ainulaadsetest Wieliczka koobastest jms. Krakow oli muuseas esimene linn, mille UNESCO kandis maailma kultuuripärandi nimekirja. Linna süda koosneb enam kui sajast kloostrist ja kirikust, uhketest lossidest ning kauni arhitektuuriga majadest. Norra jumalik loodus. Norrale annab erilise väärtuse ja väärikuse loodus. On ka kirikud ja vasekaevandused, skulptuuripargid ja kuningaloss. Kes armastab karget Põhjalat, see tunneb Norrasse saabudes, nagu oleks lõpuks jõudnud koju. Üks Norra looduslikke atraktsioone on Trollide tee. Loomulikult pole see mõeldud trollibussidele – see on serpentiinina mägedes looklev äkiline tee, mis ronib 1788 meetri kõrgusele merepinnast. Mäed Kongen (kuningas), Dronningen (kuninganna) ja Bispen (piiskop) annavad võimsale vaatele paraja doosi majesteetlikkust.