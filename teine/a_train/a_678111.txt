www.lapsemure.ee	 Jüri leiti 10.12.2009 hommikul Võru kesklinnast, kortermaja liivakastist. Kuulduste järgi oli ta seal lamanud juba eelmise päeva õhtust saadik. Leidmise hetkel oli kutsa täiesti apaatne ja krambitas üle kogu keha tugevasti. Kliinikusse jõudes oli kutsal palavik 41,5. Selgus, et ta on palju liiva alla neelanud ning see tegi tema olukorra veelgi hullemaks. Koer sai kliinikus vedelikteraapiat ja ravimeid kuid krambitamine ei lakanud. Koer ei suutnud ennast liigutada ja silmis selget pilku polnud. Selgus veel ka, et koera on tulistatud õhupüssist, sest värsked haavad ja kuulid olid selle tunnistajaks. Paari päeva jooksul õnnetu kutsa olukord oluliselt ei muutunud. Arstide sõnutsi oli prognoos lootusetu, kuid lootsime siiski imele ja andsime endast kõik, et kutsa siia ilma tagasi tuua, sest nii valus oli teda sellisena näha. Laupäev (12.12.2009): Täna olime valmis langetama rasket otsust kutsa elu üle, sest koer ju piinles, aga hommikune vaatepilt, mis kliinikust avanes oli paljulubav. Koer enam ei krambitanud. Seedimine töötas. Püsti veel ei saanud, kuid suutis juba pead tõsta ja selgete silmadega otsa vaadata. Iseseisvalt süüa veel ei suuda, kuid suure süstla abil on nõus kõik pakutava ilusasti alla neelama. Nii hea meel oli... nüüd jääb vaid hing kinni loota, et tagasilööke ei tule. Pühapäev (13.12.2009): Seoses laupäevaga märgatavaid muutusi ei ole. Püüan kutsat aeg-ajalt liigutada, panna erinevatesse asenditesse, sööta ning masseerida ja tehe erinevaid painutus- ja venitusharjutusi. Teisipäev (15.12.2009): Taas edusammud! Minu hoole ja armastusega hautatud kana meeldis koerale niivõrd, et seltsimees otsustas iseseisvalt sööma hakata. Kurb on aga see, et kutsa liigutab endal vaid esiosa, aga tagajalgu alla ei võta. Hirmsasti oleks vaja vabatahtlikku, kes kutsaga võimleks, masseeriks ning teda võimalikult tihedalt liigutaks, et lihased tööle hakkaksid. Kõige muu töö kõrvalt ei jõua ma seda ise piisavalt tihti teha, aga vaja oleks tõesti! Mida rutem koer püsti saab, seda suurem tõenäosus on tal terveneda! Kolmapäev (16.12.2009): Homme on möödas nädal aega kutsa leidmisest ning Jüril on Teile hea uudis....ta suudab ise süüa. Tal on isu, ta suudab mõnda aega seista kui ta sellesse asendisse aidata. Täna õhtul suutis ta ise edasi roomata ja mõneks hetkeks ISE püsti tõusta ja mõne viivu ka püsida. Mul on tunne, et see koer hakkab veel ise käima!!!! Iga päevaga on nüüd Jüri tervis paremuse poole liikunud ning mul on tunne, et käpaline hakkab üks päev ise käima!! Kuna kõik selle aja on koer kliinikus viibinud, siis on raviarved tõesti suuremad kui me endale lubada saaksime. Niisiis palume heade inimeste abi kutsa raviarvete ja toidu eest tasumiseks. Jüri väärib seda, sest ta on ellujääja! Reede (18.12.2009 ): Iga päevaga muutub Jüri olukord grammikese paremaks. Hea oleks ka kui leiaksime hoiukodu, kus on koera jaoks piisavalt aega ja temaga tegeldakse tihedalt. Hetkel viibib Jüri ikka veel kliinikus. Suudab süüa, seista jne... nüüd tuleb saada Ta ka veel kõndima. Ehk siis... nüüd tuleb panustada taastusravile (massaazh, painutus-ja venitusharjutused, võimlemine jne) Jüri raviraha on nüüd koos. Ootame abi veel kiibistamise, vaktsineerimise, söögi ja kastreerimise eest tasumisel. Samas annan teada ka rõõmusõnumi, et Jüri on nüüd asenduskodus ja liigub päris omal jalgel. Parem tagakäpp on veel nõrga ja ebakindlavõitu kuid Jüri kipub seda tihti unustama kui on vaja teiste pere koertega hullata. Kes on foorumil