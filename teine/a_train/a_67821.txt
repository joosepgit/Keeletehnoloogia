www.advent.ee	 LIFEdevelopment.info uus evangelistlik initsiatiiv, mille eesmärgiks on jõuda postmodernistliku inimeseni ja võita ta Kristusele, edeneb hästi. Et olles selle eesmärgini jõudmisel edukas, peab evangelismi nägema protsessi mitte ühe lühiajalise ettevõttena. Protsessi esimene tase kannab nime “Saa ühendatud” (Get Connected). 12. oktoobril ilmus ajakiri Life.info, mis on üheks abivahendiks selles protsessis. Selle ajakirja pilootnumbri 35 000 eksemplari jagati tasuta Suurbritannia koguduse liikmetele. “Alates selle ajakirja välja jõudmisest oleme saanud jätkuvat tagasisidet,” ütles ajakirja toimetaja Lee Gallagher. “Mõned inimesed on mulle saatmas e-maile, mõned kirjutavad kirju ja teised täidavad lihtsalt ära ajakirja tagakaanel oleva küsitluse.” “Ajakirjas olevad artiklid on mõeldud tähelepanu saavutamiseks, mis ehk suunavad lugejaid ka teiste artiklite juurde, mis on oma sisult enam vaimulikud. Koguduseliikmed peavad aru saama, et selle ajakirja eesmärgiks ei ole mitte koguduseliige. Me peame jõudma sinna, kus inimene asub.” Gallagher jätkab: “Esimese nädala sees sain ka ma kaks kirja kahelt mittekristlaselt, kes palusid Piiblit.” Gallagheri sõnul on tal nüüd vaja rohkelt tagasisidet, et suuta analüüsida tehtut ning jõuda järeldusele, kas ajakiri on olnud heaks välismisjoni vahendiks. Ta ütleb: “Me ei taha jääda puhkama loorberitele ja mõelda, et oleme loonud täiusliku asja.” Ajakirja on soovitatud anda oma sõpradele või jätta ka lihtsalt postkastidesse. Kõige tähtsam on aga see, et need ei jääks kirikute kappidesse kasutult lebama. “On innustav näha, kui aktiivselt on kogudused selle ajakirja levitamisest osa võtnud. Sel nädalal tellis üks kogudus, millel on vaid 35 liiget, 2000 ajakirja.” “Kui ajakiri aitab inimestel luua kontakte, kui see võib olla arutelu lähtepunktiks, kui see suunab inimesi mõtlema vaimulikele asjadele, siis võib tänu Jumalale nimetada seda õnnestunud projektiks,” võtab Gallagher kokku.