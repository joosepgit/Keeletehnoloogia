www.advent.ee	 Tallinna III kogudust külastas 19. aprillil külaliskoor Peterburist. Enne kontserdi algust tutvustas koguduse pastor vend Tarssjuk oma koguduse koori. Enamus lauljatest on üliõpilased, kes on tulnud Peterburgi õppima. Kuna linn on väga suur, siis aeg, mis kulub kooriproovis käimiseks, on märkimisväärne. See on väga suur eneseohverdus anda osa oma ajast jumalariigi ja koguduse tarbeks,” tunnustas pastor. Koor oli kammerlik, kuid kõlas üsna jõuliselt. Õhtukontserdil kuulsime vene klassikalist Bortnjanski, Taikovski jt. koorimuusikat, lisaks mõned spirituaalid. Kontserdi lõpuks laulis koor koguduse pastori loodud koorilaule, mida ta ise saatis klaveril. Õhtu lõppes üleva hetkega, kus kogu kogudus koos külalistega laulsid Püha, õnnis ja inglitemaa”. Kaks nädalat hiljem külastas jällegi Tallinna III kogudust koor Kiievist. See koor koosnes 44 lauljast, pianistist ja basskitarrimängijast. Kiiev on suur linn, kus tegutseb 24 adventkogudust. Koor koosneski erinevate koguduste noortest inimestest ja kõlas väga kaunilt ja ühtlaselt. Dirigendiga vesteldes selgus, et koor harjutab regulaarselt kaks korda nädalas, hingamispäeval ja pühapäeval, pühapäeval on proovi pikkus 10.00-13.00. Minu üllatusele vastas dirigent, et viis aastat tagasi olid keerulised ajad Ukrainas. Kultuuri ei hinnatud ühiskonnas, kohalikud kollektiivid lagunesid või leidsid rohkem tööd välismaal. Nüüd on ukrainlased ise hakanud hindama oma maa kultuuri ja ka koguduses on hulk noori inimesi, kes tunnevad suurt rõõmu kooslaulmisest. Kiievi koori kava ülesehitus ja esituslaad oli väga läbimõeldud. Kõiki esitatavaid laule iseloomustas paari mõttega kontserti juhtiv konferansjee. Kavasse kuulus loomulikult Bortnjanski ja väga palju vana Ukraina kooriloomingut, mida nad laulsid vanas ukraina keeles. Eriliselt jäi meelde Lõssenko Psalm 138, mille muusikaline materjal oli väga kütkestav ja kõlas südamesse tungiva palvena. Selle koori hulgas oli ka juudikoguduse kvartett, kes laulis kaks laulu heebrea keeles. Need kõlasid väga sulnilt. Kuulsime veel Loydd Webberi Pie Jesu” solistiks dirigendi tütar, väga kõrge ja puhta häälega noor solist ja Piazzolla instrumentaalteost 2 häälele, viiulile, klaverile ja basskitarrile. Koori dirigeeris Kiievi Konservatooriumi lõpetanud dirigent Krupskaja. Lõpulaul Võtkem Jumalale laulda” kõlas võimsalt, kui kõik koos oma hääled liitsid Jumala kiituseks ja tänuks. Meid kõiki kutsuti külla nii Peterburgi kui ka Kiievisse. Tee on lahti uuteks tutvusteks.