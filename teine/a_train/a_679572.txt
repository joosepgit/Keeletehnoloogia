www.advent.ee	 Lähitulevikus hakkame pisut mõistma, mida tähendab proovile panek. Riigis antakse välja seadusi, mis on vastuolus meie kuulekusega Jumala seadustele ning meid pannakse proovile, kelle poolel oleme, kas Jumala või Jumala vastaste poolel. Me kõik soovime olla maailma tabavateks sündmusteks valmis. Kellelgi pole võimalik hopsti! saavutada valmisolekut Jumala proovi läbitegemiseks. Vaid kannatliku järjepidevusega head tehes omandame iseloomujooni, mis võimal- davad viimsele katsumusele vastu panna. Alalise järjekindla ausa- meelsuse ning Jumala poole hüüdmisega saame jõudu läbikatsumises püsima jääda. Meid hakkavad ründama kõikvõimalikud mõjud, mis suunavad meid Jumala nõudeid kergelt võtma. Kui aga tahame olla valmis kohtuma Inimese Pojaga taeva pilvedel, peame selleks valmistuma juba praegu.  Soovime elavat tõekspidamust ja elavat usku. Soovime, et meie usk saaks täiuslikuks tegude kaudu. Neilt, kes hüüavad: “Usu ainult, usu ainult ja sind päästetakse!” tahaksime küsida: “Mida uskuda? Missugune on usk tänapäeval, mis proovi läbi teeb?” Kristus kõneles tähendamissõna inimesest, kes palus, et keegi surnuist võiks minna ja hoiatada tema sugulasi – siis nad ehk usuksid. Kristus aga lausus: “Neil on Mooses ja Prohvetid.  Kui nad ei kuula Moosest ja Prohveteid, ei neid veena siis ka see, kui keegi surnuist üles tõuseks!” Lugesime, et kurat usub ja väriseb, kuid selline usk ei ole teda päästnud. Soovime usku, mille aluseks oleks Piibel – usku, mis haarab kinni elavast Päästjast ja elavast Jumalast.  Ainuüksi Kristuse veri saab patuse puhastada kõikidest patu plekkidest. Oleksid vana maailma elanikud seda käsku hinnanud, oleks see osutanud neile, mis on patt ja nad poleks söandanud pattu teha. Jumal kogub kokku ja seob vihkudesse need, kes Teda armastavad ja teenivad. Ka õelad seotakse kokku vihkudeks, valmis viimsepäeva tule jaoks. Meist sõltub täielikult see, missuguses vihus oleme; kas oleme hea nisu hulgas või viimsepäeva tuleks kokku seotud umbrohu seas.  Igavene tasu antakse neile, kes on Jumalale ustavad ja kuulekad. – Käsikiri 86, 1886.