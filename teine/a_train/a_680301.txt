www.advent.ee	 Pitser, mille Jeesus oma järgijatele paneb, ei ole nähtav märk otsaesisel, mis neid Tema tuleku päeval kaitseb. Otsmik sümboliseerib meie vaimulikku olemust. Kui Jeesus tuleb, on pitseeritud riietatud valgetesse rüüdesse (Ilm. 7:9). Nad “on pesnud oma rüüd ja teinud need valgeks Talle veres.” Olles andunud isiklikult ja täielikult Jeesusele, kannavad nad Tema sarnast iseloomu. Need, kellele Jumal on pitseri pannud, kannavad Jeesuse õiguse rüüd (Ilm. 19:8). “Kõik, kes kannavad Jumalat oma südames kui oma elu osa, on Tema juhtimise all ja saavad Jumala märgi, mis näitab, et nad on Jumala eriline omand. Kristuse õigus käib nende ees.” (Seitsmenda Päeva Adventistide Piiblikommentaar, Ellen G. Whitei kommentaarid, 7. kd. lk. 969, ingl. k.). Tema ajendab meid päev-päevalt Tema sarnaseks kasvama. Jeesus paneb oma pitseri Tema vastuvõtlikele järgijatele, kes paistavad välja erilise kristliku eluga. Oled sa tänulik selle taeva kingituse eest? Täna siis Jeesust ja Isa. DRG