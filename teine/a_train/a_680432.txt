www.advent.ee	 See kiri kirjuta sõnumiviijale Sardese koguduse jaoks. Siin on sõnum temalt, kellel on seitse Jumala vaimu ja seitse tähte.“ Ilm. 3:1, esimene osa, ääremärkus NLT. Sardese kogudusele ütleb Jeesus: Sul on elusolija maine - kuid sa oled surnud" (Ilm. 3:1, lõpuosa, NLT). Sardes tundus olevat elav kristlik kogudus, kuid vormaalsused olid kõrvale tõrjunud olulised kogemused. Inimesed pidasid Sardest elavaks, kuid tal oli surma lõhn. Jeesus esitles end Sardesele Isikuna kellel on seitse Jumala vaimu.“ Kui Sardes tuli Püha Vaimu väe läbi Jeesuse juurde, sai vormaalsus surmalöögi. Jumala kogudus vajab ka täna seitsmekordset Vaimu väljavalamist! Filadelfia, vennaliku armastuse kogudus, koges suurt vaimset ärkamist. Ärkamistulede põledes otsisid inimesed hoolsalt ühendust Jeesusega ja sügavat isiklikku kogemust. Sellele kogudusele kirjeldas Jeesus ennast Isikuna, kelle käes on Taaveti võti“ (Ilm. 3:7). Selle võtme hoidjana avab Ta taevaste aarete ukse neile, kes Teda otsivad. Ajaloolise Filadelfia koguduse ajal innustas Jeesus mehi, naisi ja lapsi läitma uussünnitulesid. Ta sütitas selliseid inimesi nagu James White. Ühel õhtul, kui White jutlustas koolimajas, kogunes õue lärmakas rahvahulk. White pani Piibli kõrvale ja hakkas kaasahaaravalt rääkima tulevasest kohtupäevast. Ta tõstis pea kohale naela ja ütles: Keegi õnnetu patune viskas eile õhtul mind selle naelaga. Jumal tundku talle kaasa! Kõige halvem, mis ma talle soovin, on see, et ta oleks praegu sama õnnelik kui mina. Miks peaksin seda solvangut pahaks panema, kui minu Isandal olid sellised naelad kätest läbi löödud?“ White taganes seina äärde ja sirutas käed välja, luues niiviisi pildi inimlikust kurjusest ristilöödud Päästja suhtes. Seejärel esitas ta tulise üleskutse ning rohkem kui sada inimest andis oma südame Jeesusele. Peale meeliliigutavat sõnumit eskortisid osad kuulajad ta läbi õuel oleva ähvardava rahvahulga. Kui ta pöördus, et ohust läbi saatnuid tänada, polnud seal kedagi ning ta järeldas, et saatjaks oli ingel. Selline oli Filadelfia koguduse inimeste meelsus, kelles Jeesus läitis tule. Oo, kui väga vajame Jeesust, et Ta sütitaks meid täna! DRG