www.advent.ee	 See kiri kirjuta sõnumiviijale Efesose koguduse jaoks. See on tõepärane sõnum temalt, kes hoiab seitset tähte oma paremas käes, temalt, kes kõnnib seitsme kuldse lambijala vahel.“ Ilm. 2:1, ääremärkus NLT. Ilmutusraamatu 2. ja 3. peatükis analüüsib Johannes Väike-Aasia koguduste olukorda. Vaatlus algab Efesose kogudusest ja teeb seejärel ringi mööda teisi Väike-Aasia kogudusi, märkides ära iga koguduse suurimad vajadused. Iga koguduse jaoks tutvustab Jeesus ennast sõnadega: Nõnda ütleb see.“ Siis järgneb mingi Tema iseloomu omadus. Jeesus esitleb ennast Päästjana, kes võib täita iga koguduse erilised vajadused. Iga Jeesuse omadus on kirjas Johannese kirjelduses Kristusest Ilmutuse 1:12-20. Teises ja kolmandas peatükis olevad sissejuhatused annavad lisa juurde 1. peatükis olevale kirjeldusele. Johannes vaatleb ka ajaloo käiku tema päevist meie päevini. Igale neist seitsmest kogudusest esitleb Johannes üht Jeesuse omadust, mis on seotud mingi teatud ajastuga selles koguduses. Sedamööda, kuidas iga koguduse vajadus lahti rullub, saab üha selgemaks tõsiasi, et Jeesus on Päästja, kes saab aidata oma kogudust. Päästja on elav igavesest ajast igavesti“ (Ilm. 1:18). Ta on iga koguduse inimeste keskel, lohutab, rahusta , aitab, viib edasi. Efesose kogudus oli tuntud puhtuse poolest. Johannes märgib ära vaid ühe kaebuse selle koguduse kohta: Sa ei armasta enam mind ega üksteist nii nagu sa armastasid alguses“ (Ilm. 2:4, NLT). Kuigi see kogudus jäi ustavaks, oli kaduma läinud innukus ja armastus, mis kord leegitses liikmeskonnas. Efesosele tutvustab Jeesus ennast Isikuna, " kes hoiab seitset tähte oma paremas käes, kes kõnnib seitsme kuldlambijala vahel.“ See pilt kujutab aktiivset tegevust koguduse kasuks. Koguduse juhid ja liikmed, keda Jeesus kindlalt hoiab, on apostelliku koguduse puhtuses. Kas poleks tore kuuluda Efesose kogudusse? DRG