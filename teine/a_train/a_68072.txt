www.bioneer.ee	 Kannatanud, väärkoheldud ning õnnetute koerte elukvaliteedi parandamiseks korraldatud suure heategevuspäevaga soovis Eesti Loomakaitse Selts pöörata senisest enam tähelepanu koerte elukvaliteedile. Inimestel napid teadmisi koera pidamisest „Selgitasime, mis on oluline koera perre võtmisel ning mida tuleb silmas pidada, et tagada koerale kvaliteetne elukeskkond. Meie senine praktika on näidanud, et just koerte pidamise osas napib inimestel teadmisi. Loodame, et pärast pühapäevast üritust oskab Eesti inimene senisest enam väärtustada koerte heaolu ning elukvaliteeti,“ teatas Eesti Loomakaitse Selts. Käesoleva aasta esimese nelja kuu jooksul on laekunud ELSile 169 teadet loomade väärkohtlemise kohta, millest üle poole moodustavad koerte suhtes toime pandud lubamatud teod, näiteks halvad pidamistingimused, hülgamised vms. Ketikoerte halvad tingimused Eestis on endiselt valitsevaks probleemiks ketikoerte halvad pidamistingimused. Paljude koeraomanike meelest on normaalne pidada koera 1-2 meetripikkuse keti otsas, temaga mitte tegeleda ega jalutamas käia.