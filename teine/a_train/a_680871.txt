www.advent.ee	 Kuid mis mulle oli kasu, seda arvan ma nüüd kahjumiks Kristuse pärast. Jah, enamgi veel: ma pean kahjumiks kõike võrreldes Kristuse Jeesuse, minu Issanda kõikeületava tundmisega, kelle pärast olen minetanud kõik asjad. Pean neid pühkmeiks, et võiksin saada Kristuse ja olla leitud temas.“ Fi. 3:7-9, NIV. Kui meenutame Lillianiga neid suurepäraseid inimesi, kes on olnud meie sõbrad, imestame, et Jumal on andnud meile võimaluse olla koos mõnede selles maailmas suurte inimestega. Mitmete aastate jooksul raadiojaamas Prohvetikuulutamise Hääl” töötades tavatses H. M. S. Richards tulla minu kontorisse ja minuga juttu ajada või võisin mina minna tema töötuppa tema kodu tagaküljel ning juua sellest inspiratsioonist ja vaistust, mis tema südamest välja voolas. Kui mainisin ühele rahvusvahelise raadiojaama juhile, et töötan Provetikuulutamise Hääles”, hüüatas ta: Oo, see mees, Richards, on jutlustajate jutlustaja!“ Viis, kuidas pastor Richard tõstis esiplaanile Jeesust inspireeris mind pidevalt ja soojendas südant ning selle eest olen talle alati tänulik. Tema jõulisus jutlustajana ja isiklik sarm tulenesid sellest, et ta pidas Pauluse kombel kahjumiks kõike võrreldes Kristuse Jeesuse, minu Issanda kõikeületava tundmisega“. Tunda Kristust ja olla Temas tähendas kõike nii Paulusele kui pastor Richardsile. See muutis need kaks meest , täitis nende elu - ning tegi need elamisväärseks. Sõnumis Filipi koguduseke toob Paulus välja oma isikliku kasumi- ja kahjumiaruande. Kahjumi poolele asetab ta oma endise mina veatu heebrea variserina, käsuõiguse poolest laitmatuna“ (Fi. 3:5, 6). Kasumi poolel on õigus, mis tuleb Jumalalt ja on usu läbi“ (salm 9). Milliseks kujunes arvestuslik bilanss? Kui Paulus asetas omaenese õigus kübemed kaalule, siis kaaluosuti ei liigahtanudki, aga kasumi poolel olev Jeesuse õigus vajutas kaalukausi põhja. Jeesuse suurus ei lõpe sellega, et saame Kristuse tundmisega” õigeksmõistmise usu läbi. Need, kes tunnevad teda ja tema ülestõusmise väge“ jõuavad ülestõusmisele surnuist“ – nad saavad igavese elu (salmid 10, 11). Mõelge vaid kasule ja kahjule – milline suurepärane vahetuskaup! DRG