www.advent.ee	 Kolm miljonit dollarit on suur summa raha, eks ole? Ühe tõsiloo autor – lugu ilmus juhtivas usulises ajakirjas – ütles, et ta varastas 3 miljonit dollarit oma tööelu kestel, tüssamise ja usaldusisikuks olemise teel. Ta oli kuritegevuses nii vilunud, et kui teda oleks langevarjurina ükskõik kus Põhja- Ameerika kohal lennukist välja hüpata palutud, oleks ta 24 tunni jooksul, nagu ta ütles, suutnud korraldada mõnesuguse tüssamise, mis toonuks talle sisse vähemalt 1000 dollarit. Perekond, kus ta kasvas, polnud usklik. Ta kasvas üles vaesuses. Ühes asjas aga erines ta nendest paljudest poistest, kes kasvavad üles sarnases keskkonnas: ta armastas koolis käia ja ei sidunud ennast teismeliste kampadega. Ta oli eriliselt osav inimestega toime tulema. Ajapikku ta abiellus, sai kahe lapse isaks, sai aseesimeheks ühes kompaniis ning teenis välja suurepärase palga. Aga see ei rahuldanud teda. Ta tahtis midagi huvitavamat. Kuritegevus näis pakkuvat põnevust, mida ta ihkas. Libisedes seadusega vastuollu minemise mürgistusse, loobus ta paljupakkuvast ametikohast, kodust, perekonnast, lastest, sõpradest – kõigest – ning laskus kuritegevuse teele. Ühe oma peamise tüssamiskorra ajal müüs ta kasutu valimisõiguse maha 600 000 dollari eest. Ta reisis pidevalt ja elas nagu imperaator, kulukates autodes, lennukitel ja jahtlaevadel. Ent sügaval sisimas oli tal tilluke täpp, mida nimetame südametunnistuseks. Lõpuks võtsid ametivõimud ta kinni ja panid vangi. Süükoorem tundus nii talumatuna, et ta plaanitses enesetappu. Just siis toodi tema kongi usuline ajakiri. Ta nägi midagi – või Kedagi – mis pani ta ajakirja lugema. Ta kirjutas toimetajale ja küsis, kuidas tema saaks leida Jumala. Mees, kes talle vastas, kõneles Jeesusest, patuste sõbrast, kes suri meie kõigi eest. Vang võttis vastu Jeesuse ja temast sai kristlane. Ta võttis seisukoha, tõotades: “Te ju teate meie Issanda Jeesuse Kristuse armu, et tema, kuigi ta oli rikas, sai teie pärast vaeseks, et teie saaksite rikkaks tema vaesusest.” Püha Vaimu väe kaudu tegi tema elu 180kraadise pöörde. Tema koorem veeres ära ning Clay Lawrence ütleb, et ta ei vahetaks Kristuse rikkusi, mis on tema sees, enam 3 miljoni dollari vastu.