www.advent.ee	 Peetrus sai kurvaks, sest Jeesus küsis talt kolmandat korda: “Kas sa armastad mind?” Ta ütles: “Issand, Sina tead kõike; Sina tunned, et ma sind armastan.” Jeesus ütles: “Sööda mu lambaid!” Joh 21:17, NIV. Jeesus tunneb eraviisilist huvi iga indiviidi vastu. Päev enne ristilöömist ütles Peetrus Talle: “Issand, miks ma nüüd ei või Sind järgida? Ma annan oma elu Sinu eest!” Jeesus vastas temale: “Annad sina oma elu minu eest? Tõesti, tõesti ma ütlen sulle, et kukk ei laula mitte enne, kui sa mind juba kolm korda oled salanud!” (Joh 13:37, 38) Järgmisel hommikul ülempreestri koja eesõues, kui jünger oli Jeesust kolm korda salanud, kires kukk “ja Issand pöördus ja vaatas Peetrusele” (Luuka 22:61). See pilk pidi olema valulik, ent andestav, sest Peetrus “läks välja ja nuttis kibedasti” (s 62). Ülestõusmisehommikul, kui naised tulid hauale ja leidsid selle tühja olevat, saatis Jeesus ingli neile ütlema, et Ta on üles tõusnud. Ingel andis edasi korralduse: “Minge öelge Tema jüngritele, ka Peetrusele” (Mark 16:7). Kui armastusväärne oli, et Jeesus käskis inglil mainida Peetrust nimepidi. Kristus oli andestanud Peetrusele ja soovis, et jünger teaks seda. Hiljem, kui kõik jüngrid kohtusid Jeesusega, tõstis meie kõigelemõtlev Päästja esile Peetruse ja andis talle korralduse: “Sööda mu lambaid!” Ta tahtis, et Peetrus teaks, et tema minevik pole takistuseks tegema seda tähtsat tööd, mis Jeesusel tema jaoks oli. Jeesust huvitavad iga inimese isiklikud vajadused. Võtkem näiteks Mark Guy Pierce´i, ühe segaste asjaoludega inimese, kellest sa pole tõenäoliselt kunagi kuulnud. Kuigi Guy polnud kristlane, tabas ta end ühel päeval tööle minnes mõtlemast Peetrusele esitatud Jeesuse küsi- musele: “Kas sa armastad mind?” ja Peetruse vastusele: “Issand sina tead kõike, sa tunned, et ma sind armastan.” Guy soovis, et ta võiks vastata nagu Peetrus. Hiljem kirjutas ta: “Ma ei saanud öelda: “Issand, sa tead, et ma sind ei armasta.” Leidsin sellest veidi lohutust. Viimaks kasvas mu julgus niivõrd, et võisin vaadata üles ja öelda: “Issand, sa tead, et ma tahan sind armastada.” Siis hakkasin mõtlema, kui suuresti Ta mind armastas. Mõtlesin Tema elule, Tema sõnadele, Tema ristile; ja enne kui ma taipasin, mida teen, vaatasin üles ja ütlesin: “Issand, sa tunned, et ma sind armastan.” ” Seal, tol päeval tööle minnes, sais Guys alguse uus elu. Samasugust isiklikku huvi tunneb Jeesus meist igaühe suhtes – sinu suhtes!