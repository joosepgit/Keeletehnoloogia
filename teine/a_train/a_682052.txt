www.advent.ee	 Aga kui veinist tuli puudus, ütles Jeesuse ema talle: “Neil ei ole enam veini.” “Kallis naine, miks sa mind sellesse segad?” vastas Jeesus, “minu tund ei ole veel tulnud.” Jh 2:3, 4, NIV Milline piinlik olukord, et pidulikul sündmusel oli jooginõu tühjaks saanud. Jeesuse ema pidi olema väga hooliv inimene, kuna ta tundis perele sügavalt kaasa ja pöördus Jeesuse poole. Jeesuse vastus emale võib tunduda meile jämedana, kuid Jeesus pidi igas teos meeles pidama oma eesmärki, mille pärast Ta maale oli tulnud. Taanieli raamatu 9. peatüki prohvetikuulutuse järgi oli Jeesuse vältimatu saatus surra meie eest, et Ta saaks meile anda igavese elu. Mitte miski ei tohtinud seda plaani segada. Jeesus ütles oma emale otse, et Tema aeg surra ei olnud veel tulnud. Jeesus kordab seda tõde Johannese evangeeliumis vähemalt 10 korda. Maarja oli igal juhul kindel, et Jeesus võis enneaegse kriitilise olukorra ära hoida ning et sellel mehel, kelle ta üles kasvatas, oli samasugune hooliv iseloom nagu temal, ja ta ütles teenritele: “Mida iganes tema teile ütleb, seda tehke!” (Jh 2:5). Jeesus hoolib tõesti: “Ükski asi, mis mingilgi kombel puudub meie rahu, pole Tema jaoks nii vähetähtis, et Ta jätaks selle tähele panemata. Ükski peatükk meie kogemustes pole Tema jaoks liiga sünge lugeda; ükski probleem pole Talle liiga raske lahendada” (Tee Kristuse juurde, lk 75). Ta pöörab tähelepanu meie vajadustele, probleemidele ja õnnele. Kui olime pastoritööl, siis andis Jumal meie kogudustesse mõned suurepärased, hoolivad inimesed. Need olid inimesed, kes elasid sügavalt teistele kaasa, sest neil oli ühendus Jeesusega ja soov olla nagu Tema. Kalifornia osariigis Huntington Parkis kutsusime Olive Castelmani meie “kaaspastoriks”. Kui keegi ole haige, mures või vajas ärakuulavat kõrva ja meie teda külastasime, siis oli sageli see naine seal juba käinud või tuli siis, kui me alles seal olime. Singapuris andis Jumal meile Della Sorenseni, Kaug-Ida divisjoni presidendi abikaasa. Ta oli kui Iisraeli ema kõigile meie koguduse liikmetele. Üks koguduseliige ütles meile: “Teile see võib-olla ei hakka meeldima, aga tema on meie esimene leedi.” Mitte sinnapoolegi – me armastasime teda! Me armastasime pr Sorenseni, sest ta hoolis, nagu Jeesuski.