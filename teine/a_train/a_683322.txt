www.advent.ee	 Ma kasvasin üles Kalifornias ja seetõttu ei kohanud mingit silmnähtavat eelarvamuslikku suhtumist musta nahavärviga inimestesse. Minu esimene külaskäik lõunapoolsetesse osariikidesse aga tekitas minus tõelise ðoki. Linnades olid erinevad puhkeruumid valgetele ja värvilistele, eraldi purskkaevud siltidega: valgetele ja värvilistele. Kui ma mainisin seda oma tuttavale, muidu nii viisakale lõunaosariiklasest mehele, siis ta nägu kivines ja kogu ta keha tõmbus pingule. Ajalugu omistab õiglaselt Dr Martin Luther King Jr.le kogu au selle eest, et ta muutis paljude ameeriklaste rassilist suhtumist. Dr. King oli see, kes sõnastas vägivallavastase mustade paraadi sõnumi: “Äratada häbitunne rõhujates ja esitada väljakutse nende väärale üleolekut väljendavale suhtumisele.” Ta lisas: “See kõik peab viima leppimisele, lunastusele ja uue armastava ühiskonna loomisele.” Dr Kingi ristisõda rassilise suhtumise muutmiseks saavutas oma haripunkti Selma sillal Alabamas. Seal astus ratsapolitsei relvitute demonstrantide vastu, nad purustasid süütute mustade noorukite päid, peksid neid poolsurnuks. Kõike seda saatsid pealtvaatavate valgete ergutushüüded. Kõiki neid sündmusi näidati televisioonis üle kogu Ameerika ja isegi rassistlikud ameeriklased olid sellest vaatepildist ðokeeritud. Kingi idee kandis endas Jeesuse eeskuju. Samaaria kaevu ääres kohtas Ta naist, kes küsis Temalt imestunult: ““Kuidas! Sina, kes oled juut, küsid juua minult, Samaaria naiselt?” Juudid väldivad ju iga kokkupuudet samaarlastega” (Jh 4:9). Jeesuse vastus naisele oli täis lahkust. Ta võitis naise poolehoiu ja selle tulemusena “palju samaarlasi sellest külast uskus Jeesusesse naise sõnade tõttu” (salm 39). Nii hea on leida Piiblist näidet sellest, kuidas Jeesus jättis meile positiivse eeskuju rassilise diskrimineerimise vääruse kohta. See õppetund, mille Jeesus tol päeval oma jüngritele andis, sai kindlasti nende jaoks erilise tähenduse siis, kui Jeesus oma teenistuse lõpu lähenedes andis neile ülesande: “Minge siis, tehke jüngriteks kõik rahvad” (Mt 28:19). Kas sina oled selle õppetunni juba omandanud?