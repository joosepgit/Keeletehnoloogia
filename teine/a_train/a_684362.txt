www.advent.ee	 Kuigi Jumala rahvas on ümbritsetud vaenlastest, kes tahavad neid hävitada, pole ahastuse põhjuseks hirm tagakiusamise ees tõe pärast. Nad kardavad, et nad pole iga pattu kahetsenud ja et mõne vea tõttu ei saa nad osa Päästja tõotusest: Minagi tahan sind hoida kiusatustunni eest, mis on tulemas kogu maailma peale.” (Ilm 3, 10). Kui neil oleks kindel teadmine, et nende patud on andestatud, ei kohkuks nad tagasi piinamisest ega surmast, ent sel juhul, kui nad osutuvad väärituiks ja kaotavad elu oma iseloomu vigade tõttu, saab Jumala püha nimi teotatud. Kõikjal kuulevad Jumala lapsed reetjate salasepitsusi ja näevad vastuhaku tõusu. Kõik see äratab neis südamest tuleva soovi ja tõsise igatsuse, et see suur võitlus lõpeks ja õelate kurjus lakkaks. Ent paludes Jumalal kurjus tõkestada, teevad nad endale teravaid etteheiteid selle pärast, et neil pole olnud rohkem jõudu kurjuse võimsale tõusule vastu seista. Nad tunnevad, et siis kui nad oleksid alati kasutanud kõiki oma võimeid Kristuse teenistuses ja läinud edasi väest väesse, oleks Saatana jõududel vähem väge. Jumala rahvas vaevab oma hinge Jumala ees; nad osutavad oma paljude pattude kahetsemisele minevikus ja paluvad Päästja tõotuse täitumist: Või olgu siis, et haaratakse kinni minu kaitsest, tehakse minuga rahu – rahu tehakse minuga.” (Js 27, 5). Nende usk ei lõpe, kuigi nende palvetele kohe ei vastata. Vaatamata sellele, et nad tunnevad sügavat ahastust, hirmu ja kurvastust, ei loobu nad palvetamast. Jumalale ustavad haaravad kinni Jumala tugevusest nii nagu Jaakob inglist, ja nende hing kisendab: Ei ma lase sind mitte, kui sa mind ei õnnista!” ST 601 Ahastusaeg on tuleproov, mis toob esile Kristuse sarnase iseloomu. Selle eesmärk on panna Jumala rahvast selga pöörama Saatanale ja tema kiusatustele. RH 12.8.1884