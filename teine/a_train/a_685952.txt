www.advent.ee	 "Et meie pojad oleksid nagu noorpõlves hästikasvatatud taimed ja meie tütred nagu templi ehituses ilusasti voolitud nurgasambad." L 144, 12 Meie töö Kristuse kasuks peab algama kodust, pere keskelt. /.../ Ei ole misjonipõldu, mis oleks sellest tähtsam. 3 Ta 58 Õnnelikud on vanemad, kellede elu peegeldab tõelist jumalikkust, nii et Jumala tõotused ja korraldused äratavad lastes tänulikkust ja aukartust. Õnnelikud on vanemad, kellele õrnus, õiglus ja kannatlikkus räägivad lastele Jumala armastusest, õiglusest ja kannatlikkusest. Vanemad, kes õpetavad last armastama ja usaldama oma isa ja ema ning neile kuuletuma, õpetavad teda armastama ja usaldama oma Taevaisa ning Temalegi kuuletuma. Vanemad, kes teevad oma lapsele sellise kingituse, on andunud talle kõigist maailmarikkustest väärtuslikuma  aarde, mis säilib igavesti. KSL 348 Jumal soovib, et iga vastusvõtlikus eas olev laps saaks Tema lapseks, liitudes Tema perekonnaga. Hoolimata noorusest võivad nad tegutseda koguduses ja saada väärtuslikke kogemusi. Noor süda võib olla õrn ja avatud vastu võtma mõjusid, millistel on kaugeleulatuvad tagajärjed. Nad võivad õppida usaldama Jeesust, armastama Teda ja elama Päästjale. Kristus teeb neist noored misjonärid. Nende mõttesuund muutub täiesti: patt ei näi neile meeldivana ega nauditavana, vaid vihatavana ja kardetavana. CT 169 Isikliku eeskuju ja nõuannetega peaksid vanemad lapsi õpetama pöördumatute heaks töötama. Lapsi tuleks kasvatada nii, et nad tunneks kaastunnet vanade ja haigete vastu ning püüaks leevendada vasete ja ahastuses olijate kannatusi. /.../ Neile tuleks juba varajastest eluaastatest peale rõhutada enesesalgamist ja ohvrimeelsust teiste heaks ja Kristuse töö edendamiseks. Õhutatagu meid olema Jumala kaastöölised. /.../ Jumala plaanides on maine perekond taevase võrdkuju. Kristlikud kodud on Jumala plaani järgi rajatud ja hoitud tõhusamaks vahendiks kristliku iseloomu kujundamisel ja Tema töö edasiviimisel. 3 Ta 58, 59