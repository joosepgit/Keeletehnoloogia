www.advent.ee	 Minu juurde tuli üks seitsmest inglist, neist, kelle käes on seitse kaussi täis seitset viimset nuhtlust, ning ta rääkis minuga ja ütles: Tule, ma näitan sulle mõrsjat, Talle naist!” Ja ta kandis mu vaimus suurele ja kõrgele mäele ning näitas mulle linna, püha Jeruusalemma, mis on alla tulemas taevast Jumala juurest ja millel on Jumala kirkus, ning ta valgus on kõige kallima kivi sarnane, otsekui jaspis, mis hiilgab nagu mägikristall.” (Ilm 21:9–11) Kesk-Illinoiss kulgeb osariikidevaheline maantee nr 57 äärmi-selt tasasel maastikul, kus on peamiselt põllud ja karjamaad, aeg-ajalt sekka ka puudesalud. Ühel märtsipäeval olin pisut üllatunud, kui nägin kauguses halli taeva taustal hiiglasuurt vaevunähtavat halli risti. Esimene mõte oli, et ju see on mingisugune tööstuslik kaadervärk, mis juhtus olema ristikujuline. Aga kui lähemale jõudsime, sai selgeks, et see kujutas endast tõepoolest umbes 25 meetri kõrgust metallist taladest Jeesuse Kristuse risti. Polnud mingit silti ega selgitust, miks see rist seal oli – see lihtsalt seisis seal. Ma mõtlesin, kas see monument võis olla kellegi vastus Jumala erilisele tegutsemisele tema elus. Võib-olla oli see inimene järve uppumas ja ütles: Issand, kui sa mind praegu päästad, ehitan Sulle osariigi suurima monumendi!” Või äkki pidi sellest saama kiriku kellatorn, kuid kogudusel sai raha enne kiriku ehituseni jõudmist otsa. Olgu kuidas on, sel ristil on Illinois maastiku selles osas kahtlemata keskne koht. Samamoodi on ka Ilmutusraamatuga. Kui me ei ole hoolikad, võib meile jääda mulje, et selle raamatu peateema on metsalised, raisakotkad, pimedus, maavärinad ja raheterad. Kuid need moo-dustavad pigem nagu Illinois preeria üldise maastiku. Ilmutus-raamatu tõelises keskmes ei ole sõda ega katastroof ega ka mitte nafta või Lähis-Ida, vaid Jeesus Kristus ja Tema ristisurm. Võiks eeldada, et uue Jeruusalemma saabumine on omaette suur sündmus. Hiiglaslike mõõtmetega, kiirgav, ebatavalise kujuga – see võiks olla loo keskmes. Aga see raamat räägib Jeesuse Kristu-se ilmutusest. Seega ei ole uus Jeruusalemm tavaline linn. See on pruut, Talle naine. Ja Johannes ei lase uuel Jeruusalemmal tõmmata tähelepanu Jeesuselt eemale. Kui loeme seda raamatut, nägemata selgemat pilti Jeesusest, jääme ilma olulisimast. Issand, luba, et ma ei kaotaks tulevase maailma auhiilguse ootusäre-vuses silmist tõsiasja, et Sina oled tõeline põhjus, miks keegi peaks soovi-ma igavesti elada. Ma soovin iga päev Sind igaviku jaoks paremini tund-ma õppida.