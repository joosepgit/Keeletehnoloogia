arvamus.postimees.ee	 Reedene Õpetajate Leht: USA kool, direktorite võim ja veel üks kooliuuendus Homsest Õpetajate Lehest saab lugeda nii hirmutavast koolidirektorite võimu kasvust, Eesti gümnaasiumi rahvusvahelistele eeskujudele tuginedes reformimisest kui USA koolielust. REKLAAM Reedeses Õpetajate Lehes: - Küsimärgid õpetaja ametikoha ümberkujundamise kohal Õpetajad kardavad, et ametikoha ümberkujundamisega kaovad nende seni tuge pakkunud riigi garantiid ja suureneb koolijuhi subjektiivsus, kirjutab Õpetajate Lehe ajakirjanik Sirje Pärismaa, analüüsides palgakorralduse muudatusi, mis õpetajaid uuel aastal ees ootavad. - Mida teha gümnaasiumiga? Esimesed IB- ehk International Baccalaureate’i õppekava rakendamise kogemused neljas Eesti koolis on igati head, leiab Tallinna ülikooli üliõpilane Roel Pedanik. Eesti gümnaasium võiks tema arvates IB õppekava eeskujuks võtta. - Ameerika õppetunnid Eestile Viimsi keskkooli õpetaja Janek Murakas osales Ameerika Ühendriikides kuuenädalases õpetajate koolitusprogrammis. Nüüd kirjutab ta Õpetajate Lehes USA koolielust – paaristundidest, lühikestest vahetundidest, lõimumistundidest ja eriti kooliõpikutest, mis talle unustamatu mulje jätsid. - Elu ja inimesed: Jüri Parijõgi 120 Õpetajate Lehe ajakirjanik Meeli Parijõgi kirjutab oma vanaonust, lastekirjanik Jüri Parijõest, kelle sünnist möödus 2. septembril 120 aastat.