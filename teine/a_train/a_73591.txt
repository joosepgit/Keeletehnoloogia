www.naisteleht.ee	 Pese värsked kartulid hoolikalt puhtaks, et eralduks ka suurem osa koorest. Suuremad kartulid lõika kolmeks või neljaks. Keeda kartulid. Samal ajal rebi salatilehed tükkideks, poolita kirsstomatid ja nõruta oliivid (sobivad nii kividega kui ilma). Pane kõik koostisained suuremasse kaussi ja sega ettevaatlikult kahe lusikaga tõstes läbi. Valmista sidrunimahlast ja oliiviõlist, suhkrust ning soolast kaste ja nirista see salatile. Kaunista salat erinevate ürdilehtedega. Serveeri kohe. Lõika liha 1,5–2 cm suurusteks kuubi­kuteks. Sega kokku kartuliglasuur, toiduõli, sojakaste ja mesi ning tõsta lihatükid segu sisse. Sega läbi ja jäta mõneks tunniks maitsestuma. Aeg-ajalt võib lihatükke segada ja keerata. Lüki laagerdunud lihatükid tihedalt vardasse. Küpseta kas 225 kraadi juures ahjus või sütel. VIHJE! Kui paned lihatükid marinaadkastmega kilekotti, on segada veelgi lihtsam: keerad lihakoti ümber ja muljud kergelt läbi. Käed jäävad puhtaks. Kala, kala!: Hortese klienditeenindaja Kristiina Kumm ütleb, et suitsukasti esitlemine tekitab kiusatuse pood varem kinni panna ja kolleegidega kalasuitsutamine ette võtta.: F: Helin Loik Paljude lapsepõlves oli kindel koht suitsuahjust läbi käinud räästas rippuvatel kaladel. Moodsal ajal tundub suitsuahi kobakas. Suitsukast aga mitte! Suitsukasti kõige suurem pluss ongi see, et aianurka ei tule püstitada massiivset ehitist ja erinevalt ahjust saab kasti kaasa vedada nii metsa, mereranda kui ka sõprade juurde grillipeole. Seepärast polegi ime, kui suitsukaste müüva Hortese turundusjuht Kristiina Kullo ütleb, et need lähevad väga hästi. Kes siis ikka ahjusoojast kalast ära ütleb! Kasti töökorda seadmine vajab pisut harjutamist, aga kui nipp juba käpas, läheb edaspidi kõik ludinal. Suitsuahju kasutamine nõuab igatahes kõvasti rohkem oskusi ja mõttetööd. Ainult et kui ahi toetub kindlale maapinnale, siis suitsukasti jaoks peab olemas olema grill, ükskõik kas söe-, puu- või gaasigrill. Kast tuleb kõigi oma pannide ja sahtlitega ning nende sisuga (vaata õpetust kõrvalveerust) grillile tõsta ja jälgida, et sellel kogu aeg mõnus kuumus all oleks. Rabarberivein: F: Helin Loik Kõik kevadised kodu- ja naisteajakirjad on täis rabarberikoogi ja võilillesiirupi tegemise õpetusi. Aga sina võta kätte ja tee neist mõlemast hoopis ... veini! Kui ma eelmise aasta kevadel rabarberiveini tegin, siis sai see valmis juba juulikuus ja oktoobriks oli kõik 25 liitrit otsas! Nii kiiresti pole mul veel ükski partii otsa saanud. Ja võilillevein sai nii eriline, et iga pudeliga on kaasnenud äraarvamismäng «Ütle, millest see vein tehtud on!» Kui tahad ka oma kallitele külalistele isetehtud veini serveerida, siis esiotsa harjuta end mõttega, et see pole nii keeruline, kui esimesel pilgul tundub. Kuigi põhimõisteid ja -valmistusnippe tuleb teada samamoodi nagu igas teises kunstis. Head katsetamist! Tiina Kuuler, Veinivilla perenaine Koori sibulad ja haki väikesteks kuubikuteks. Prae sibulad õlis, kuni need muutuvad klaasjateks. Lisa paprikakuubikud ja eelmisel päeval üle jäänud prae- või keeduliha, kuumuta veel. Maitsesta soola ja musta pipraga ning kalla liha-sibulasegule kodune letšo. Vala peale vesi ja lase 5–6 minutit haududa. Peenesta munanuudlid väiksemateks tükkideks ning lisa toidu hulka. Lase madalal tulel podiseda, kuni munanuudlid on pehmed. Serveeri kuumalt! VIHJE! Kui eelmisest päevast ei jäänud liha üle, asenda see hakkliha, pitsakatte või singiga.