www.naisteleht.ee	 stockholm Kui välja jätta sääsed ja aeg-ajalt otse krae vahele sadav vihm, pole puhkuseks idüllilisemat paika kui Ahvenamaa.: F: Erakogu Poolel teel Stockholmi ööpimeduses laevalt maale astudes pole esimene emotsioon just vaimustus, aga selsamal saarel päikeselisel hommikul hotelliaknast tänavale visatud pilk toob naeratuse suule. Ahvenamaa saareriigis sini-kolla-punase lipu all valitseb mõnus rahu isegi turismi kõrghooajal. Nendele Läänemere saartele ei leia õnneks kuigi sageli teed pealiskaudsed ja üleoleva suhtumisega tegelased, kes päeval rannas peesitavad ja õhtul ühest baarist teise kulgevad. Kuueteistkümnest vallast ning 6500 saarest ja laiust koosnev Ahvenamaa kutsub peaasjalikult matkajaid ja kalamehi, keda peale armastuse selle kandi vastu ühendab ka võime mitte lasta end heidutada sealsest kõige arvukamast elanikerühmast – sääskedest. Ehkki kohati lubamatult tuuline, on Ahvenamaa ideaalne paik jalgrattamatkaks. Sõites päevas 40–50 kilomeetrit, saarelt saarele viivad praamid, jõuab nädalaga näha ära suurema osa saarestikust, nautida puhkust ja päikeseloojanguid ning sääsehammustuste leevenduseks saada ka kaunis päevitus. See kõik nõuab kohati suurt vaprust, sest vastutuult tõusust üles rühkida või suvises vihmas keset eimidagit läbi liguneda ei ole just ülemäära kerge. Tallinki uusim laev Baltic Princess sobib kruiisimiseks väga hästi, sest seal leiab hulgaliselt tegevust igaüks: F: ITAR-TASS/Scanpix Enne sügise saabumist jõuab veel kallite sõpradega käia kruiisil Helsingis või Stockholmis – see on lihtsaim viis välistada olukorda, et keegi kambast eemale hiilida püüaks. Merel pole ju kuhugi minna. Mere ääres elades on lihtsalt patt mitte aeg-ajalt merel käia. Läänemerel seilavatel laevadel on alailma midagi toimumas. Endale sobiva kruiisi leiavad nii õllesõbrad, veinimaiad, hea köögi austajad kui tõelised tantsulõvid. Kuhu te lõpuks kohale jõuate, ei ole kruiisi puhul ausalt öeldes üldse tähtis. Lähete ju merele ja tähtis on merel olemine! Seega ei pea meeleolukaks laevasõiduks varuma ilmtingimata mitut päeva – võite rahulikult kruiisida Läänemere kõige moodsamate laevadega Helsingisse ja tagasi. Suvel populaarsetele kiirlaevadele pakuvad sügisestel heitlikel ilmadel tõsist konkurentsi majesteetlikult rahulikud alused, näiteks Tallinki Baltic Princess, mis kulgeb Tallinnast Helsingisse kolme ja poole tunniga. Sel ajal kui põhjanaabrid võistlevad karaokelavale pääsemise nimel, võib rahulikult nautida õhtusööki ja head veini mõnes laeva restoranis. Septembris olid Tallinki ja Silja märgi all sõitvatel laevadel veininädalad, mis veinisõprade arvates jäid kindlasti liiga lühikeseks. Koos veininädalatega ei kadunud aga kuhugi kelnerite teadmised – selles mõttes kestavad veininädalad äsja tubli koolituse saanud personali kaudu edasi. Silvia Pärmann India toitude ja tantsude nautimiseks ei pea enam tuhandete kilomeetrite taha lendama: F: Postimees/Scanpix Helsingi ja Stockholmi vahel Silja Line’i märgi all kruiisivad laevad on 15. juunini vallutanud Bollywoodi tantsijad, fakiirid, Cobra õlu ja laubal täpikest kandvad skandinaavlaste massid. India pole enam piinavalt pika lennusõidu kaugusel: tuleb vaid sõita laevaga Helsingisse ja hüpata kohe järgmisele laevale, mille pardal saate tervituseks südamliku naeratuse ja laubale täpikese – ning Indias peaksitegi olema, sest vähemalt killuke sellest rahvast ja (pop)kultuurist kruiisib praegu Läänemerel. Silja laevade teemanädalad on traditsiooniks saamas. India-teema on vallutanud laevad suuremalt kui ükski varasem: 12 India tantsijat annavad endast igal õhtul parima, et Bollywoodi draamad reisijateni tuua ja kokad vehivad valmistada indiapäraseid roogasid, ehkki vürtside kasutamisel ollakse esialgu veel ettevaatlikud. Igatahes suudavad maalilised saarestikuvaated ja kevadine päev Stockholmi kohvikutes, muuseumites ning poodides panna sind rõõmu tundma sellest, et ilusaks ja natuke eksootiliseks nädalavahetuseks ei peagi kaugele, teise maailma otsa lendama. Silvia Pärmann Toit: Euroopalik tõlgendus Bollywoodi tantsutähed ja massöörid on kõik kohale jõudnud, ent laev vürtsidega on alles merel. Laevade restoranid pakuvad India-nädalatel küll erimenüüd, kuid õigest Aasia köögist jääb see kaugele. Ent ärge mõistke valesti, toit on väga maitsev, ainult et selles võib Indiat vaid aimata. Kui tahate ehedat India toitu, siis saage sõbraks tantsijatega – neile valmistatakse eraldi väga lihtsat, aga see-eest päris India toitu. F: Bulls Jaanuarikuised allahindlused on juba aastaid meelitanud laevatäite kaupa eestlasi Stockholmi. Naaberkuningriigi pealinn aga pakub ka palju glamuursemaid ajaveetmisvõimalusi. Kuningalossi vastas asub linna kuumim klubi Café Opera, kus aegajalt nähakse ka armastatud printsesse ja printsi aega veetmas. Café Operasse ei pruugi küll igaüks sisse pääseda, ent linna aastavahetuse möllust toibumise ajal on võimalused päris head. Igatahes on koht külastamist väärt: parim muusika, parimad kokteilid… Tõsi, ka hinnad on kuninglikud. Aga on teil siis tõesti nii kohutavalt vaja kolme paari uusi kingi? Rahulikum kuninglik ajaveetmise vorm on siseneda samasse majja peauksest ja käia Rootsi Kuninglikus Ooperiteatris etendusel. Seal on eriti head võimalused kuningaperet kohata, sest neil on seal oma loož. Piletid on samas hinnaklassis mis Estonia teatris ning veel etenduse päevalgi võib sinna pileti saada. Ooperit vaatama minnes võiks igaks juhuks end selle sisuga kurssi viia, sest tiitrimasin tõlgib laval toimuva vaid rootsi keelde. Ent tühja sest keelest, muusikaelamus on ju tagatud.