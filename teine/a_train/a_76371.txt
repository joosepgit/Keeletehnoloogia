www.bioneer.ee	 Mullu oktoobris toimunud linnuvaatlusel kohtasid ornitoloogiahuvilised isegi Eestis harva nähtavat kuld-lehelindu. Foto: Wikipedia Ornitoloogiaühing kutsub tuleval nädalavahetusel huvilisi juba 13. korda lihavõtte linnuvaatlusele, lisaks toimub Tartus, Tallinnas ja Viljandimaal kolm ühist linnuvaatluse retke. 23. ja 24. aprilli rändlindude saabumist tähistav linnuvaatlus leiab aset nii iga osalise kodus kui ka ligi tunniajastel linnuvaatlusretkedel. Eesti suurima linnuhuvilisi koondava organisatsiooni, Eesti Ornitoloogiaühingu, korraldatud linnuvaatlusel võib osaleda iga huviline ning lindude jälgimiseks sobib nii koduaed kui ka suurem ala. Ornitoloogiaühingu sõnul piisab osalemiseks ka kõige tavaliste linnuliikide tundmisest ning kirja tuleks panna nii liik kui ka hinnanguline arv. Kuigi tegemist ei ole teadusliku loendusega, toonitab ühing, et vaatleja peaks kirja panema tulemused vaid nende liikide kohta, kelle määramises ta kindel on. Osalemiseks tuleb oma linnuloendustulemused edastada ühingule hiljemalt lihavõttepühadele järgneval esmaspäeval, e-postiga: tarvo.valker@gmail.com , kasutades selleks ettenähtud andmevormi . Osale ka lihavõtte linnuretkedel: 23. aprillil toimub ühine linnuretk Tartu Tammelinnas. Kogunemine raudtee ja tamme pst ristmikul kell 9.30. Retke kestvus kuni poolteist tundi. Linnuvaatlusretke juhendab EOÜ liige Arne Laansalu. Võimalusel kaasa võtta binokkel. 23. aprillil toimub lihavõtte linnuretk Viljandimaal Karksi vallas Tuhalaanes. Kogunemine on kell 9 kirikumäel, jalutuskäik kestab umbes poolteist tundi. Selga panna sobivad riided ja võimalusel kaasa võtta binokkel. Retke juhib EOÜ liige Riho Kinks, tel 508 6690. 23. aprillil kell 8.00 toimub Peep Veedla juhebndamisel Jazzkaare linnuhommik Tallinnas. Kogunemine Kadrioru Luigetiigi juures, retke kestvus umbes üks tund.