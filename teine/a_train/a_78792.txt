www.advent.ee	 Sellepärast nad on Jumala trooni ees ning on teenimas teda ööd ja päevad tema templis. See, kes istub troonil, laotab oma telgi nende üle.” (Ilm 7:15) Paljud ameeriklased teavad, mis erinevus on Kmartis ja Nordstromis ostlemise vahel. Kmartis on kaubavalik nii suur, et tekitab silme ees virrvarri, ja müüja leidmine tundub võtvat terve päeva. Nordstrom on ketikauplus, millel on kvaliteetse kauba ja väga hea teeninduse maine, isegi kui selle hindasid ei saa võrrelda teiste populaarsete kettide omadega. Müüjad on viisakad ja targad, nad aitavad ostjaid enesekindlalt. Üks minu sõber kolis hiljuti Kaliforniast, kus Kmart ja Nordstrom on kaks peamist ostukoha valikut, Filipiinidele, kus ostude sooritamine on Kalifornias kogetust täiesti teine maailm. Pärast Filipiinidele jõudmist avastas ta varsti, et isegi legendaarne Nordstrom jääb siinsele alla. Ta kirjeldas oma käiku väga suurde kauplusesse nimega SM peaaegu nagu ebamaist kogemust. Manila South Mallil on SM kauplus, mis on kaks korda suu-rem kui enamus Wal-Marti kauplusi (suur kauplustekett USAs). Kui Jim oma perega kauplusesse sisenes, märkasid nad kohe suurt hulka ametirõivastes müüjaid, kes seisid umbes seitsme meetriste vahedega üle kogu kaupluse. Ühel hetkel luges ta kokku 14 poe-töölist seitsme meetri raadiuses. Kui sa lähenesid hästi paigutatud kaubale, lähenes sulle kohe kaks või kolm inimest, pakkudes oma igakülgset abi. Selline kohene tähelepanu oli alguses pigem eba-mugav, aga esialgsest okist toibumise järel leidis Jim üles mõned väga vajalikud asjad. Jumala rahvas teenib ükskord Jumalat taevases templis ööd ja päevad. Aga parim paik selle harjutamiseks on just siin ja just praegu. Pühakiri ütleb meile, et lahkuse ja teenimise teod, mis me siin teistele teeme, võtab Jumal vastu nii, nagu oleks need tehtud Jeesusele (Mt 25:34–46). Eheda ja abivalmis teenimise ning tüütu pealetükkivuse vahel tasakaalu leidmine nõuab kogemusi ja Vaimu tugevat juhtimist. Kas inimene, keda me soovime teenida, soovib saada Kmarti, Wal-Marti, Nordstromi või SM kaupluse kogemust? Aga kui meie ar-mastus kasvab välja suurest armastusest Jeesuse vastu, võime olla kindlad, et palju head saab tehtud. Ja teiste teenimise käigus õpi-me, kuidas veel paremini teenida Jumalat. Issand, ma otsustan täna valida teenija suhtumise. Leidku teised minu kohalolust rõõmu ja abi.