www.naisteleht.ee	 TEEMAD Zone-dieet – kuulsuste ilunipp 9. Juuni 2006 - 22:30 | anonüümne Värske on hea.: Foto: Bulls. «Suhtu oma igapäevatoitu kui retseptiravimisse,» innustab USAs tohutu populaarsuse võitnud Zone-dieedi looja, biokeemik Barry Sears oma järgijaid, kelle hulka kuuluvad muuhulgas Jennifer Aniston, Vanessa Paradise, Demi Moore, Brad Pitt jt. Insuliini ülesanne on eraldada toiduga saadavatest süsivesikutest ülemäärane glükoos ja talletada see rasvana. Insuliini bioloogiline vastashormoon glükagoon aga ärgitab organismi rasvavarusid kulutama. Seega sõltub insuliini ja glükagooni vaheline tasakaal toidu süsivesikute ja valkude vahelisest suhtest. Reeglid Olulist rolli mängib ka toidu kogus, sest liigsed kalorid ergutavad insuliini tootmist. Seega, kui leida endale sobiv toiduratsioon, mis sisaldab õiges vahekorras kolme komponenti: proteiine, süsivesikuid ja taimerasvasid, siis kaovad liigsed kilod iseenesest ja suure vaevata. Kogused Dr Sears on välja arvutanud ka õige valkude, rasvade ja süsivesikute vahekorra, mille juures põletab organism kaloreid täiskiirusel: iga toidukord peab sisaldama 40 protsenti süsivesikuid, 30 protsenti proteiini ja 30 protsenti rasva. Päevas tuleks süüa kolm einet jakaks väiksemat vahepala. Trenn? Barry Sears ei sunni oma fänne jõusaalis rassima. Parim füüsilise tegevuse vorm on kõnd. Kõige paremini mõjub inimese tervisele, kui ta kulutab liikudes 2000 kcal nädalas. 2000 kcal kulub näiteks kui kõndida nädalas kokku kuus tundi. Miks vältida süsivesikuid? Süsivesikud, iseäranis kiiresti omastatavad süsivesikud – nisujahust küpsetised, makaronid, riis, kartul, kompvekid – on lühikese ahelaga lihtsüsivesikud, mis imenduvad organismi peaaegu kohe. Süües suuri koguseid lihtsüsivesikuid, tõuseb veresuhkru tase organismis kiiresti. Kehale on see märguanne, et rasvade kulutamise asemel tuleb hakata neid säilitama. Seepärast muudabki veresuhkru taset reguleeriv insuliin talle üleliigsena tunduva suhkru rasvaks ja ladestab selle otsemaid rasvarakkudesse. Zone-dieedi näidismenüü Zone-dieedi toiduvalik on jaotatud portsjoniteks, millest igaüks sisaldab 1,5 grammi rasva, 7 grammi valku ja 9 grammi süsivesikuid. Päevas vajab keskmine inimene 11 portsjonit, täpsemalt sõltub see iga inimese keha rasvaprotsendist jatema füüsilisest aktiivsusest. Lõunasöök: 150 g ahjus küpsetatud kanafileed koos taldrikutäie oliividest, šampinjonidest ja sellerist tehtud salatiga, mis on maitsestatud oliiviõli ja sidrunimahlaga. Magustoiduksapelsin. Vahepala: 50 g väherasvast juustu, pool õuna. Õhtusöök: 150 g sealiha määrida sinepiga sisse, tõsta ahjupotti ja katta õunaviiludega, valada peale mineraalveest ja valgest veinist valmistatud segu. Hautada ahjus 250 kraadi juures 20 minutit. Liha kõrvale valmistada keedetud või aurutatud rohelisi köögivilju.