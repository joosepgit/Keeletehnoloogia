www.advent.ee	 Ebajumalatele ohverdatud liha söömine näib olevat väike mure, mille pärast häält tõsta. Ja noored küsivad sageli: Mis on halba kahjutus seksis”?” Näib, et teod, millesse Bileam ja Baalak iisraeli rahva juhtisid, ei tundunud paljude iisraellaste silmis üldse nii halvad. Aga kui kiusatus viib pattu, avastame, et selle tagajärjed kaaluvad suurelt üles igasuguse naudingu, mis patust võis johtuda. Baal-Peori pidustuste lõpptulemuseks, millele meie tänane tekst viitab, oli 24 000 surnud iisraellast. Hiljutised avastused annavad meile uusi teadmisi kosmose kee-rukuse kohta. Pikalt oletatud teooria, mida teadlased nüüd kinni-tavad, on, et niinimetatud mustad augud on massiivsed gravitat-siooniväljad, mis sõna otseses mõttes võivad tähe katki rebida. Need on inimsilmale nähtamatud, kuid röntgenteleskoobid, mis on olemas näiteks Röntgenkiirte Observatooriumikeskuses Chandras, Kalifornias, suudavad neid kindlaks teha. Chandras tehtud fotod on selle fenomeni esimene tugev tõend. Need näitavad, kuidas täht musta augu tõmbe tõttu laguneb. Tähed jäävad alles, kui neid veidi venitada, kuna nad on binaarses tähesüsteemis, kuid seda tähte venitati üle murdumispunkti,” ütles Stefanie Komossa Saksamaa Max Planki Maavälise Füüsika Instituudist. See õnnetu täht läks lihtsalt valesse kohta jalutama.” Huvitav on see, et must auk ei neelanud tähte ära. See tõmbas endasse vaid 1% tähe kogumassist. Kuid inerts ja energia, mille see vallandas, paiskas suurema osa tähegaasist mustast august eemale. Must auk vaid algatas protsessi, murendades tähe kriitilist massi. Kui must auk oli tähe tasakaalu sel viisil rikkunud, hävitas täht ise end lõplikult.” Patt on nagu must auk. See meelitab meie elu nagu mõjuvõi-mas gravitatsioon. Võrgutavad kiusatused tõmbavad meid pidevalt ja järjekindlalt hoidma kinni selle vastupandamatust tõmbest. Ja nagu must auk, mis hävitab tähe vaid selle struktuuri rikkudes, võib patule järeleandmine vigastada meid just nii palju, et vallan-dada lõplik häving. Jumala Sõna on üheseltmõistetav – isegi väike patt võib viia hävingu ja igavese surmani! Issand, aita mul patusse väga tõsiselt suhtuda. Ma tean, et pääste tuleb armust ja siiski ahvatleb patt mind eemale Sinust ja Sinu armust, juhtides mind ohu ja hävingu poole. Ma valin täna allutada oma keha ja meel Sinu täielikule kontrollile.