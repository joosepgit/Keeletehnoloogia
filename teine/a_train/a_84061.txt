www.naisteleht.ee	 loe, kuula ja vaata Filmi nägemata tundub plaadilt kostuv arusaamatu undamisena. Pigem pakub see naudingut neile, kes näinud ka linateost ja kelle silme eest jooksevad läbi filmikaadrid – ilma pildita peas kuulduvad kõik lood ühesugused ja eriliste variatsioonideta. Plaadile on pandud Bob Marley 12 kuulsamat lugu, kuid nende tempot on ühel või teisel viisil kõvasti muudetud ning Marley asemel kostab hoopis näitsikute laul. Kui aus olla, siis esimesel korral on kontrast originaallugudega tohutu. Teisel kuulamisel mõtled, et ehk kõlbab see kuskile peenesse puhvetisse taustamuusikaks. Kuigi raamat näitab, kui tundeküllaseid kirju kaks luuletajat üksteisele kolmveerand sajandit tagasi saatsid, ei ole seal kusagil sõnagagi öeldud, milline kirgline romaan nende vahel tegelikult arenes. Ent ridade vahelt lugemine pakub selle teose puhul nii ilusa elamuse, et seda väljaütlemist polegi vaja. Raamatut tasuks lugeda kas või sellepärast, et kahetseda: kahju, et lakoonilised SMSid on asendanud kirjavahetuse, mis neile kahele luuletajale kunagi nii palju rõõmu tegid. Kas teadsite, et mälu parandamiseks tuleb kolm korda päevas süüa lusikatäis hernejahu? Või et suurepärase üldtugevdava mikstuuri saab aaloemahlast, meest ja punasest veinist? Autoril on lisaks tavapärasele nohule ja peavalule pakkuda rahvameditsiinist pärit retsepte saja haiguse raviks. Alkoholism, impotentsus ja reuma kaasa arvatud. Mõned «ravimid» põhinevad küll maagial ja võtavad muigama, aga enamik on täiesti arvestatavad. Väärt lugemine kõikidele alternatiivmeditsiinist huvitatuile.