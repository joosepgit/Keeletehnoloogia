www.naisteleht.ee	 Haigus progresseerus päevadega. Ly meenutab kõige raskemaid tunde: koera hingamisteed olid turses, ta ei tahtnud süüa, ei saanud magada ja nuttis nagu laps. «Südant polnud looma piinu kauem pealt vaadata,» räägib Ly. «Andsin endale aru – kui mina olen selle koera võtnud, siis ma ka vastutan tema eest.» Loomakliiniku infoabist öeldi murelikule Lyle, et püüdku oma jõududega koeraga hakkama saada. Ja lohutati, et küll läheb mööda. Ly valvas kallist Nahvit öösiti nagu rinnalast: «Koer oli apaatne, ei reageerinud millelegi. Sain aru, et hullemaks minna ei anna.» «Istusin diivanile ja vaatasin koeraga 15 minutit tõtt, seansi lõpuks muutus koera värvus normaalseks. Koer kargas tumbalt püsti, jooksis klähvides teisele korrusele, kuhu ei olnud jaksanud terve nädala minna.» Volli naerab, et pidi koera kõrvalt ka üleelamistest vintsutatud perenaist turgutama. Sensitiiv määrast koerale viiepäevase piimadieedi. Lyle tundus see õpetus kummalisena, sest sharpeile on piim vastunäidustatud. Naine tunnistab, et oma tarkusest poleks ta julgenud haige looma menüüd muuta, kuid esimesest sõõmust oli näha, et piim koerale sobib ja tervis tuleb. Alati võib loota imet Pärast Nahviga toimunut on oma arvamust ravitsejatesse korrigeerinud mitu Ly tuttavat. Naise arvates on looma ravimisel, erinevalt inimesest, kes võib end ise terveks mõelda ja suudab imesse uskuda, oluline just asjaolu, et neljajalgse patsiendi puhul ei tule enesesisendus kõne allagi. Ly soostus Nahvi lugu rääkima peamiselt seetõttu, et inimesed ei kaotaks lemmiku haigestumise korral lootust. Nahvi pole Ly esimene koer, energiline daam kasvatas aastaid tagasi rotveilereid ja kõik sujus hästi. Kui sharpei Nahvi majja toodi, oli Ly teadlik kõigest, mis selle pirtsaka tõu esindaja tulekuga kaasneb. Liiga kergekäeliselt määratud ravimid «Sharpei pole koer, kellele annad süüa ja käid jalutamas ning sellega kogu hoolitsus eest piirdubki.» Ly rõhutab, et see koer vajab erilisi elamistingimusi – sharpeidel on sageli tolmu- ja toiduallergia. «Loomakliinikust saab abi, kuid vahel jäävad ka nemad kimpu,» ütleb Ly ja soovitab häbenemata abi otsida sensitiivilt: võib juhtuda ime. Volli arvates oli Nahvi juba käppapidi teise ilma ukse vahel, tema sõnul oli koeral mürgistus ja ravimite üledoos. Küsimus, kas loomi ravides ei saa kannatada tema renomee ravitsejana, ajab Volli naerma. Detsembris ravis Volli, kodanikunimega Vladimir Jelissejev, Marko Reikopil unetust. Kahejalgsete patsientide puuduse üle ta samuti ei kurda ega saada kedagi tagasi, kel haige koer või kass kotiga kaasa võetud. Volli on viimased paar aastat inimeste kõrval ka haigeid loomi ravinud. «Mis seal vahet, kas tegu on inimese või loomaga. Kõik, kel hing sees, vajavad mõnikord elupäästmist,» ütleb Volli ja lisab, et vahel on loom inimesest koguni tänulikum. Haige loom saab justkui oma loomamõistusega aru, et abi on lähedal – ükskõik kui valus või raske loomal on, aga keegi neist pole Vollit rünnanud. «Olen paaril tiigersharpeil vajunud silmalaud korda teinud, operatsiooni pole vaja olnud. Üks koer kaotas sooltevähi tõttu kaalust 7 kilo, ka tema sain korda,» toob sensitiiv näiteid. Volli juures on oma tšau-tšaud ravimas käinud ka riigikogulane Aivar Õun. Sensitiiv on oma töö tulemustega rahul, sest kui üks loomaarst hindas olukorda lootusetuks ja soovitas omanikul kaaluda koer magamapanekut ja teine teatas, et operatsiooniks kulub tuhandeid kroone, siis tema ravis koera terveks ilma imenippide ja hiigelsummadeta.