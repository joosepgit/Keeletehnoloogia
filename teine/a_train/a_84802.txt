www.naisteleht.ee	 ilu ja mood Kosmeetik Pille Vint soovitab päeva- ja öökreemi kasutama hakata samal ajal, kui alustatakse meikimist ehk siis juba umbes 20. eluaastates.: F: Bulls Kosmeetikaspetsid ülistavad naisi, kes õigel ajal õiget ehk öösel öö- ja päeval päevakreemi kasutavad. Ometi määrivad paljud meist suvalisi mökse edasi põhjendusega: mis siis ikka juhtuda saab. Saab, oi, kuis saab! Salongi IluSpa kosmeetik Pille Vint kiidab omaltki poolt naisi, kes on soetanud päevaseks ning öiseks nahavõidmiseks eraldi kreemipotsikud, sest naha vajadused on päeval ja öösel erinevad. Selsamal põhjusel on öökreemid tugevama toimega ja sisaldavad rohkelt rasvu (lipiide), aktiivaineid, vitamiine ning antioksüdante, mis võitlevad vabade radikaalide vastu ja stimuleerivad kollageeni tootmist. «Lühidalt, päeva- kreemid kaitsevad ja säilitavad nahka ning öökreemid hooldavad, pinguldavad ja uuendavad, et naha värskus, jumekus ja nooruslikkus säiliks võimalikult kaua,» ütleb ta. Kas ikka peab? Kindlasti löövad paljud nüüd käega ja mõtlevad, et mida koledat ikka juhtuda saab, kui päevakreemi ka öösel palgeile hõõruda või vastupidi. Pille nõustub, et otsekohe see kõik tõesti mõju ei avalda. Ent öösel vajab nahk maksimaalset hooldust ja tavalised päevakreemid ei suuda seda tagada — nahk ei saa neist piisavalt taastavaid ja uuendavaid aktiivaineid ning nii võivad vananemise märgid näkku ilmuda kiiremini. Öökreemi aga ei ole mõtet päeval tarvitada, sest siis on nahk n-ö kaitseseisundis ega omastada hästi väärtuslikke toitaineid, mida kreem sisaldab. Üldiselt, mainib Pille, on öökreemid ka tihkemad ja rasvasemad ning jäävad päeval nahal lihtsalt liiga «raskeks». Vannitoariiulile ei pea sugugi kilode kaupa kreeme ja puudreid laduma. Puu alt nopitud õun ajab samuti asja ära.: F: Bulls Õun on inimesi ilusaks teinud aastasadu. Räägitakse, et õuna sisaldasid ka esimesed kreemid ja said sellest endale koguni nime – pommade –, sest prantsuse keeles on õun pomme. Õunad on täna sama head kui sada aastat tagasi, seega ei tohiks nende ilutegevad omadusedki kuhugi kadunud olla. Kuidas saada endale põsed nagu ladvaõunal? Tarbi õuna nii sees- kui välispidiselt! Vitamiine täis ja hästi maitsev õun parandab kollageeni ja elastiini moodustumist nahas, tänu millele püsib nahk pingul ja elastne. Just selle omaduse pärast kasutatakse tänapäevastes silendavates kreemides õunaseemneekstrakti. Vanades iluõpikuteski kirjutatakse õuna kortse vähendavast mõjust. Kortsude triikimisega need viljad aga ei piirdu. Õun parandab ka naha niiskuse sidumise võimet ning takistab pigmendihäirete teket. Värsked õunad sisaldavad kõiki vees lahustuvaid vitamiine, rauda, mangaani, kaltsiumit, magneesiumit, kaaliumit, tanniini ja mitmeid suhkruid. Ühest keskmise suurusega õunast saab täiskasvanud inimene kätte veerandi päevasest C-vitamiini vajadusest. Sidrunimahl ja parajas koguses küünenahakreemi ei lase sõrmedel hullusti narmendama minna.: F: Bulls Põletikus ja punetavad küünenahad muudavad mis tahes värvi lakiga kaunistatud sõrmed inetuks. Selgub, et sellele meie kliimas nii levinud ilu- ja terviseveale leiab rohtu – peab vaid ise hoolas olema. Caro-Ly küünestuudio küünetehnik Reilika Kallaste alustab käte hoidmise teemat soovitusega vältida olukordi, mis põhjustavad küünenahkade lõhenemist. Näiteks majapidamises kasutusel olevate puhastusvahenditega kraamides peavad käed olema kinnastatud — see pole niisama-jutt ega peenutsemine, vaid tõesti vajalik. Kui küüned ja käenahk on üleüldse kuivad ning kipuvad kergesti lõhenema ja mõranema, on kodukeemia üks nende suuremaid vaenlasi. Jälgi oma käsi! Samuti soodustavad küünenahkade ribastumist külmad ilmad, sügis- ja kevadtuuled. Paljakäsi lumesõja pidamine ja siis sooja tuppa minek on õrnale küünenahale liiga järsk keskkonnavahetus, nahk ei pea pingele vastu ning hakkabki kooruma ja lõhenema. Reilika sõnul katkiste küünenahkadega inimesele naljalt põhjalikku maniküüri ei tehta ja kunstküüsi ei paigaldata. Kui küünevall on põletikuline, peaks iluteenindaja suunama kliendi hoopis arsti juurde, sest mõnel juhul võib põletik minna koguni nii hulluks, et mädandab sõrme luuni välja. Muidugi ei pea ootama, kuni maniküürija su arsti juurde saadab. Kui küünenahad ühtepuhku narmendavad ja on valulikud, siis tasub see tee igal juhul jalge alla võtta. Geenid teevad karuteene Mõni inimene võib teha kõik, mida vähegi oskab, aga küünenahad lõhenevad ikka. Teine rohib paljakäsi peenraid, sulistab jääkülmas vees ja tema kätega ei juhtu midagi. Proovi parem ise: Juuksuris poputatakse ja lastakse soengu tegemise ajal ajakirja lugeda. Meie toimetaja Kertu Sikk võttis aga käärid ise kätte!: F: Stanislav Moškov Moeajakirjad väidavad, et kõik soengud on moes ja eriti ägedad on asümmeetrilised lõikused. See jutt tundub usutav seni, kuni näed end peeglist, ees piinlikult viltu lõigatud tukk. Tukakandja elu ei ole ülearu mugav. Hommikuks on tukk viltu pähe magatud nagu Elvisel ja kohati tundub, et tukajuuksed kasvavad kiiremini kui seened pärast vihma. Tihti juuksuris käia pole mahti ja nii tikuvadki tüütud karvad peagi silma ja suhu. Ise lõigata eriti ka ei julge, sest liiga elavalt on veel meeles lapsepõlve juuksurimäng, mis päädis ema kurja kulmukergituse ja sellele järgnenud napi poisipeaga. Salon+ Rocca al Mare salongi stilist Katrin Raigla aga ütleb, et mõnda lihtsat nippi teades ei ole endal ise tuka lõikamises midagi ületamatut. Õnnestumiseks on tarvis teravaid, õhukese teraga kääre, kammi, peeglit ja aega. Köögi- või paberikäärid lükkavad salgu lõikuse ajal paigast ning soengutegemine kujuneb pigem loteriiks. Ilma kammita ei saa üldse asja ning kiirustamine on samuti ohtlik. Kui juuksurilgi kulub jonnakama tuka lõikuseks 15 minutit, siis kodus toimetajal tuleb arvestada veidi suurema ajakuluga. Aga tukk saab väga viisakalt lõigatud! Kertu Sikk