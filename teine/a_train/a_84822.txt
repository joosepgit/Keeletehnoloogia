www.naisteleht.ee	 ilu ja mood Kaisa Lilloveeri naeratust on sädelev kivike ilustanud juba rohkem kui aasta ja ta on sellega ülirahul: paigaldamine ei olnud valus, ehe pole ebamugav ja komplimente kukub!: F: Stanislav Moškov Kaunist naeratust veelgi isikupärasemaks muuta on imelihtne – lase vaid kristallidel ja kullal oma hammastel särada. Kaisa Lilloveeri (pildil) naeratust on sädelev kivike ilustanud juba rohkem kui aasta ja ta on sellega ülirahul: paigaldamine ei olnud valus, ehe pole ebamugav ja komplimente kukub! Helle Kängsep hambakliinikust Med &Dent kiidab samuti: kui inimesel on kena naeratus ja ta seda ehtega veel rõhutab, siis ei saagi vaimustushüüded tulemata jääda! Protseduur on ohutu ja vanusepiirangut pole, ütleb Kängsep. Sädeleva kivikese või kujukesega võivad oma naeratuse võluvamaks muuta nii teismelised tütarlapsed kui vanemad daamid. Ainult hambakroonile ja laminaatidele ei saa hambaarst kaunistusi paigaldada – sel juhul tuleb pöörduda spetslaborisse. Samuti on spetsialistid arvamusel, et kaunistada ei maksa puseriti hambaid, sest kuna ehe tõmbab tugevasti tähelepanu, hakkavad ühtaegu silma ka puudused. Kängsep paneb veel südamele, et enne kaunistamist lubataks hambatohtril kogu suu kriitilise pilguga üle vaadata, lasta eemaldada hambakivi ja parandada augud. Ja siis peab mõistagi välja valima kaunistuse, kuid see võib päris keeruliseks osutuda, sest neid on lõputult – alates kullast ja lõpetades kristallidega. Kujundite rohkusest ei maksa üldse rääkida: pakkuda on delfiine, tähekesi, merihobusid, Playboy jänkusid... «Aga hambakaunistus peab ka sobima!» soovitab Kängsep valikut mitte uisapäisa langetada. Suitsusilma tegemine õnnestub paremini õhtuses valguses. Päeval kasuta söevärvi ja hajuta see hoolikalt, õhtul võid riskida ka musta silmalaineri ja rohke ripsmetušiga. Panda-efekti vältimiseks jäta alumine silmalaug klaariks.: F: Bulls Kosmeetikareklaamid lubavad kasutajale rõõsat jumet, lummavaid ripsmeid ja musisuud. Aga miks vaatab pärast vaevalist jumestusprotseduuri peeglist ikka vastu keegi, kes oleks nagu äsja esimest korda ema kosmeetikakotti revideerinud? Ajakirjadest ja ilusaadetest jääb mulje, et meikimine on imelihtne. Tumedad silmaalused varjatakse vaid ühe liigutusega, rõõsa jume antakse pintslitupsutusega ja vampnaise punahuuled maalitakse möödaminnes! Kui seda kõike püüad kodus peegli ees ise teha, saad tulemuseks värviplekid krohvil. Milles on konks? Jumestuskunstnik Kristi Petolai vastab tüüpilistele appikarjetele, mida peegli ees kuulda võib. Kertu Sikk Jumestuskreem paistab mu näol tükkis ja kole, samas kui sõbrannal ei saa arugi, et ta seda oleks kasutanud. Miks? Harju kohe mõttega, et jumestuskreem on osa igapäevasest nahahooldusest, mistõttu vali see vastavalt nahatüübile. Rasuse naha korral lisa kreemikihile puudrikiht. Seganahk võib vajada suisa kahte kreemi: T-tsoonile matistavat ja põskedele niisutavat. Kuivale nahale sobib niisutav jumestuskreem. Ära unusta, et kui oled õige kreemi leidnud, pead seda vastavalt aastaajale vahetama. Suveks passivad kergemad kreemid. Õige tooni saad teada, katsetades jumestuskreemi kaela ja näo ülemineku kohal ning tee seda kindlasti looduslikus päevavalguses. Mu jumestus ei mõju loomulikuna. Kuidas saavutada värsket ja õhetavat üldmuljet? Küüne sissekasvamise vastu aitab, kui asetada küüneplaadi serva alla tilluke vatitükk. Seda tuleb vastavalt vajadusele vahetada ja hoida küüne all nii kaua, kuni küünenurk on piisavalt pikk, et enam sisse kasvada ei saa.: F: Bulls Kui sa ei soovi suve hakul avastada, et su jalad on koledad nagu kääbikul ja hirmutavad lahtiste jalatsitega käies inimesed poolsurnuks, on viimane aeg päästa mis päästa annab ehk võtta ette korralik pediküür. Tallinnas Pirita Selveris asuva ilusalongi Sarlina kosmeetik Kai Kaigas rõhutab, et oma jalgu peab hooldama aasta läbi, ükskõik kas need on talvesaabastesse kängitsetud või kõigile rihmikute seest näha. Paraku on paljude naiste jalad kevaditi katastroofilises olukorras. Kuidas need taas ilusaks muuta? Kai paneb kõigile südamele, et ränki paksendeid, lõhesid ja konnasilmi tuleb ravima hakata ettevaatlikult. «Üle ei tohi kohe pingutada, muidu ähvardab näiteks verevalumi oht,» ütleb ta. Need, kel soodumus kannalõhede tekkeks, jalad kuivad või juba lausa lõhenenud, peavad Kai sõnul jalgu igal õhtul korralikult kreemitama (või lausa oliiviõliga sisse määrima), seejärel jalad rätikusse mässima ja laskma kreemil imenduda. Mõõdukas raspeldamine teeb samuti head. Aga kui lõhed juba veritsevad, siis tuleb pöörduda tohtri poole. Paksendite eemaldamine aitab ka konnasilmade vastu, sest needsinased tekivad just parkunud kohtadesse. Kui silmake juba sees, tuleb seda hoolsalt kreemitada ja lihvida, et see püsiks pehme ega hakkaks haiget tegema. Abi võib saada ka apteegis müüdavatest konnasilmaplaastritest. Need ei pruugi silma ära võtta, kuid teevad selle pehmemaks ja siis saab juba kosmeetik selle madalamaks lihvida ja võib-olla isegi eemaldada. Ilu nõuab ohvreid. Lääne-Tallinna keskhaigla ortopeediaosakonna juhataja Margus Kelk ütleb, et pidev kõrgete kontsadega või kitsa ninaga kingade kandmine võib põhjustada «inetute kontide», haamervarvaste ning jalavalude teket. Kõlab õudselt! Ja seda ka on, sest lahti saab sellistest kanajalgadest ainult kirurgi noa abil. Lisaks hoiatab arst, et kontsafänne ohustavad veel veenilaiendid (kuna sääremarjad on pideva pinge all ja vereringe takistatud) ning hädad varbaküüntega. Vaevuste tekkepõhjus on lihtne. «Kõrge kontsaga kingi kandes on päkapiirkond pideva ülekoormuse all. Kui kõrged kontsad muutuvad harjumuseks, ei saa jalad enam piisavalt puhkust.» Naistelehe modell Terje proovis Art Deco näovett, mis värskendas mõnusalt ning lõhnas magusalt nagu apelsinimoos.: F: Stanislav Moškov Hommikul tööle minnes teed kenasti näo pähe: pisut jumestuskreemi, ripsmetušši ja põsepuna. Siis kutsub sind keegi õhtuks kohtama. Esimene võimalus on määrida näkku täiendav kiht meiki, teine piserdada end üle meigivärskendajaga. Jumestuskunstnik Kristi Petolai meelest võiks meigivärskendaja käekotis olla igal naisel, sest sellel on mitu head kasutusvõimalust. «Värskendajat võib kasutada meigi kinnistamiseks, pärast füüsilist pingutust, pikemalt kuiva õhu käes viibides (näiteks kontoris, lennukis!) või siis, kui pärast väsitavat päeva on vaja nahale uut värskust anda,» loetleb ta. Omal kohal on värskendaja ka meigi pealekandmisel: meigikäsnale pihustatud vesi jätab jumestuskreemi näole õhemalt ja ühtlasemalt. «Seda on hea kasutada ka siis, kui väsimus või uimasus peale tikub. Lööb olemise kohe erksaks,» teab Kristi omast käest soovitada. Vee sutsutamisega ei saa siiski liiale minna. «Väga lähedalt ja pikalt ei tohi pihustada, sest siis võivad vee baasil jumestuskreemid ja vees lahustuvad ripsmetušid ning lauvärvid laiali minna,» hoiatab ta. Et iga veepiisk jääks eraldi ja saaks nahal kenasti ära kuivada, peaks värskendajat näole pihustama 15–30 sentimeetri kauguselt. Ettevaatlik, manitseb meigispets, peab olema ka siis, kui väljas paistab päike või lõhub pakane. «Külmaga on oht, et näole pihustatud vesi külmub naha pealmistes kihtides ja on sel moel äärmiselt kahjulik. Teisalt võivad värskendajad, milles on lõhnaaineid või säilitus- ja värvaineid, päikese käes ootamatult käituda,» hoiatab ta igaks juhuks. Nimelt võib sedasi päevitades jääda kaelkirjakuna laiguliseks või saada pigmendilaigud.