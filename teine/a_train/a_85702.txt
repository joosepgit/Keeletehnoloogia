www.naisteleht.ee	 Põen Viktor&Rolfi maaniat Pöffil nüüd käidud ja emotsioonid laes. Aitäh, Monton! Minu kolmapäevasesse menüüsse kuulusid 2 filmi "Valentino: Viimane keiser" ja "Vikrot&Rolf: Sest me oleme seda väärt". Film viimasest tõelisest couturierist oli täpselt see, mis ma arvasin, et ta on. Selline pidulik, glamuurne ning veidike isegi nukker. Moeajaloo seisukohalt väga tähtis - tähistab ju Valentino taandumine moemaailmast ühe ülimalt glamuurse moeajastu lõppu - samas, aga üllatustevaba. See-eest Viktor&Rolf sundisid ikka selja toolist lahtu kangutama ja nina ekraani puurima, et kõike seda geniaalsust endasse ahmida. See Hollandi Kapa-Kohila (nagu tabavalt ütles Jaanus Vahtra) duo on ikka minu vaieldamatu lemmik. Kirg, millega nad oma tööd teevad ning täpsus ja kontseptuaalsus... See kõik on nii originaalne ja lummav. Nende ideed on tõesti sellised, et sa päriselt ka pole enne midagi sellist näinud, aga samas võid küsida, et miks ma ise millegi sellise peale pole tulnud. Kõik on nii loogiline, n.ö paigas ja kõigele on alati selgitus. Kui filmis päriti, miks on nende esiklõhnal selline negatiivse kõlaga nimi (siinkohal mõeldi siis sõna bomb nimest Flowerbomb ), et kas nad üritavad õhutada agressiivsust, vastasid nad üllatunud ilmel: "Ei, me lihtsalt võtsime negatiivse varjundiga sõna ja andsime talle positiivse laengu." Intrigeeriv, kuid geniaalne! Ma loodan, et keegi kingib mulle ka pudeli "Flowerbomb´i". Flowerbomb Allikas: Internet