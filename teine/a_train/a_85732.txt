www.naisteleht.ee	 TEEMAD Poognaga üle kurgi 8. Detsember 2006 - 11:05 | maria Et siis kellele poognaga üle kurgi, küsite. No ikka neile ahvidele, kes Toris päise päeva ajal hobustel sabad maha lõikasid ja kaasa võtsid. Omanik arvas, et ju teevad viiulipoognaid nendest. Ja nendesamade poognatega peakski neile varastele ühe kõva koslepi andma. Sest ega hobustel pole sabad ainult sellepärast, et neid tagant poolt ilusam vaadata oleks. Nagu klassikud on öelnud. Sitikaid ju ka vaja eemale peletada. Ma pole küll kahjuks hobuste karvakasvukiiruse viimaste teduslike uuringutega kursis, aga kahtlen, kas sabad sääse- ja parmuhooajaks tagasi kasvavad. Ühesõnaga - mul muust poogen aga jätke loomad rahule. Kuidagi liiga palju on hakanud neid loomapiinamisjuhtusid sel aastal välja tulema. Marru ajab! Varsti uus aasta. Siin siis üleskutse haigetele värdjatele, kes käe usaldava looma vastu tõstavad - võtke endale uusaastalubaduste nimekirja, et enam nii ei tee. Tegelt kah!