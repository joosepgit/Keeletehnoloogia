www.naisteleht.ee	 näo koorimine Koorimine eemaldab surnud naharakud ja selle tulemusena paraneb nii naha läbilaskevõime kui ka jume: F: Bulls Suvel tundub näo koorimine loomulik, sest tolm ja muu mustus tuleb ju nahast kätte saada. Aga kui nahk on külmaga eriti õrnaks muutunud, ei tõuse käsi koorimiskreemipotsikut kuidagi haarama. Mida siis peale hakata? Salongi Iluspa kosmeetik Pille Vint rõhutab, et naha koorimine on sama oluline osa nahahoolduses kui igapäevane näo pesemine ja kreemitamine. Koorimine eemaldab surnud naharakud ja selle tulemusena paraneb nii naha läbilaskevõime kui ka jume. «Nahk on värskem, ühtlasem ja siledam,» teab kosmeetik. Seda kõike sooviks ju talvelgi. Aga kas tohib? Tohib küll! Vint kinnitab: koorimist ei tohi talvel unustada. Muidugi, talvel mõjutavad nahka külm tuul ja pakane, kütmise tõttu kuivem õhk siseruumides ja temperatuuride vaheldumine – see kõik paneb naha ketendama. Ketenduse vastu on aga kooriv kreem just õige vahend. Kui rahustada nägu pärast koorimist veel toitva kreemiga, on nahk igavesti tänulik. Samas toonitab Vint, et kui nahk on väga tundlikuks ja punetavaks muutunud, siis tasuks koorimisprotseduur ette võtta tavalisest harvem – kord kahe nädala jooksul on paras, sest koorimine vähendab naha kaitsevõimet. Kindluse mõttes võiks pidada nõu ka kosmeetikuga, kes oskab vastavalt naha seisukorrale soovitada sobivat toodet.