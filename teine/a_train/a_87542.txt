www.naisteleht.ee	 Juta Raudnask Käia ära, et tulla tagasi: Juta, Henri ja väike Mann jäid ümbermaailmareisi tõttu ilma üle pika aja taas talve moodi talvest kodumaal, aga neil on kavas täiel rinnal nautida (loodetavasti) väga ilusat Eesti suve. Parim koht selleks on oma suvila Peedul.: F: Aldo Luud Aasta aega saime Naistelehe reisikülgede kaudu kaasa elada perekond Raudnaskide ümbermaailmareisile. Nüüd on pere kodumaal tagasi. Kuigi nende rännukirg on endiselt tugev, on sama tugev ka Juta , Henri ja Manni veendumus, et Eesti on elamiseks parim koht maailmas! Raudnaskid startisid mullu 16. mail ja pisut enne aasta möödumist jõudsid koju tagasi. Plaanitust veidi varasem kojutulek osutus tagantjärele väga targaks otsuseks — nad said jala Eesti­maa pinnale napilt enne seda, kui Islandi vulkaan oma tuhka üle maailma puistama hakkas ning kõik lennukid maa peale jääma sundis. Niisiis on aasta möödas ja kolm reisilist ka sellevõrra vanemad. Tütar Eva Maria ehk Mann sai nelja-aastaseks Samoal, isa Henri 31. sünnipäeva peeti Austraalias ja ema Juta tähistas 30 eluaasta täitumist Tais. Ehk oli see sünnipäevakingitus või on lihtsalt tegu vanajumalale meelepäraste inimestega, ent Juta ja Henri tõdevad, et kogu reisi vältel saatis neid lausa häbemata hea õnn. Ümbermaailmareisile minnes on passi kõrval teine tähtis dokument vaktsineerimispass. Raudnaskid lasid teha endale kaitsesüsti kollapalaviku, hepatiidi, kõhutüüfuse, difteeria ja teetanuse vastu.: F: Aldo Luud Mägesid ja vett kannatavad plätud, üks paar pikki ja kaks paari lühikesi pükse. Kaks T-särki ja üks pikkade varrukatega pluus. Perekond Raudnaskid , kes 16. mail aastasele ümbermaailmareisile startisid, tahtsid seiklustele vastu minna võimalikult kerge kotiga. «Siin on ainult praktilised asjad, emotsionaalseid asju ei ole,» sõnab Juta Raudnask (29) veel kodumaa pinnal viibides ja Naistelehele oma reisikottide sisu tutvustades. «Põhiline et see, et me ise ning pangakaardid ja dokumendid oleks olemas. Kõike muud saab vajadusel osta,» tõdeb ka Henri Raudnask (30). Kolmeaastane Eva Maria tohib natuke rohkem asju kaasa võtta – tema riided võtavad vähem ruumi. Suurel hulgal mänguasju kotti ei pakita, sest neid tüdruk eriti ei vaja. «Ta on nii loov, mänguasjadega ta tavaliselt ei mängi,» kostab ema. «Tema lemmikasjad on hoopis värvilised rätikud, millega saab mängida, et need on näiteks jäätised.» Paljukäinud Mann Üks põhjusi, miks maailmale tiir peale tehakse, on see, et Juta ja Henri tahavad Eva Mariale (lähedaste jaoks Mannile) näidata, kui imeline on meie planeet. Mann on oma noore ea kohta palju reisinud, mis pole ka ime, teades, kui seiklushimulised on tema vanemad. Juta ja Henri on läbi käinud peaaegu kogu Euroopa, lisaks veel Egiptus, Türgi, USA, Tai... Juba mai alguses ootas Mann esimesse sihtkohta Brasiiliasse jõudmist väga – seal saab ujuda! Seiklusjanu sel piigal jagub. «Kord ütles ta mulle, et on ju, emme, usse ja putukaid me toorelt ei tahaks süüa, aga kui nad ära praadida, siis võiks proovida!» jutustab Juta.