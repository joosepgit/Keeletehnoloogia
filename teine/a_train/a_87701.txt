arvamus.postimees.ee	 Helir-Valdor Seederi saavutused: väliskoostöö ja e-PRIA Seoses sellega, et homme täitub aasta Andrus Ansipi kolmanda valitsuse ametisolemisest, palus Postimehe arvamusportaal kõigil ministritel hinnata enda senist hakkamasaamist. Vastab põllumajandusminister Helir-Valdor Seeder (IRL). REKLAAM GALLUP Millise hinde annate valitsuse esimesele aastale? (11926) Väga hea 5.8% Hea 28.9% Rahuldav 9.6% Puudulik 6.5% Nõrk 49.1% Millise hinde annate oma esimesele aastale selles valitsuses 1-5 punkti skaalal? Miks? Edukas e-PRIA käivitamine, mis võimaldab elektroonilist taotluste esitamist ja menetlemist. Mis aga suuremad ebaõnnestumised? Põllumajandustoetuste liialt pikk väljamaksmise tähtaeg. Mis on olnud teie viimase aasta suurim tööalane üllatus? Olen üllatunud, et rahvusringhäälingus tehakse veel sellise kvaliteediga saateid nagu «Pealtnägija». Millest te ministriametis enim puudust tundnud olete? Kuna töökoht asub Tallinnas, aga kodu Viljandis, siis kõige enam tundsin puudust perest ja loomulikult ka heast ajakirjandusest. Millise pilguga vaatate järgmisele tööaastale – kas see tuleb kergem ja edukam kui lõppev või pigem vastupidi? Miks? Järgmine aasta tuleb raskem, aga edukam. Järgmine tööaasta on otsustav ELi järgmise finantsperioodi Ühise Põllumajanduspoliitika (ÜPP) kujundamisel. Pingelised läbirääkimised Brüsselis ja uue maaelu arengukava väljatöötamine saavad olema keerulised, aga edukad.