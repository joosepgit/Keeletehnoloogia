www.naisteleht.ee	 «Kuivatada saab taimi hästi saunas või mujal soojas ruumis — ahju ääres ja pliidi kohal, kus on pimedam ja soe, aga samas hea ventilatsioon. Kuiva ilmaga võib «ravimeid» kuivatada ka lakas. Selleks kulub kolm kuni viis päeva,» jagab Katrin hüva nõu edasi. Sama hästi saab taimi kuivatada elektriküttega põrandal või radiaatori peal, kuid sel juhul tuleks taimede alla panna paber või puust ja kärbsevõrgust raam. Katrin kinnitab, et loodusest leiab rohtu kõige vastu. Tuleb vaid teada, mis mille vastu aitab. Näiteks külmetuse korral peaks alustama ravi taimeteede ja salvidega, selle asemel et hakata tablettidega palavikku alla võtma. Meie panime teie jaoks kokku mitu ravimtaimede apteeki selle järgi, millises eas te olete ja milline on teie pere. Kerttu Jänese Mida millal korjata? Mais-juunis: kaselehed, mustsõstra­lehed, vaarikalehed (siis on nad noored ja aromaatsed; enne õitsemist on neis rohkem toimeaineid), nurmenukuõied ja -lehed, paiseleheõied, viirpuuõied, kortslehed, sireliõied, võilillelehed, kõrvenõges.