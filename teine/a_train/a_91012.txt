www.naisteleht.ee	 Adelina Niftalijeva «Kõik võib muutuda, elu on kui Rubiku kuubik. Tihti minnakse ka lahku, aga ma loodan, et ma saan Gabrieliga õnnelikuks.»: F: Kalev Lilleorg See pole võimalik, et nad ei seksi! Raudselt elavad koos! Millal pulmad tulevad? Äkki on Adelina lesbi? Selliste hüüetega väljendab Eesti meedia oma hämmingut, kui teemaks on kaunitar Adelina ja tema väljavalitu Gabrieli suhe. Naine ei lase end neist õelatest juttudest häirida ja naudib kihlust Gabrieliga. «Oeh, ma olen nii väsinud nendest valedest ja solvavatest juttudest!» ohkab Adelina (27). «Minu arvates on väga tähtis, et naine ennast mehele liiga kergelt kätte ei annaks,» teatab ta veendunult. Islami usku Adelina Niftalijeva on üles kasvanud hoopis teistsuguste kultuuritavade järgi kui Gabriel (38). Teineteist õpivad nad tundma rahulikus tempos, kindlat rada pidi. «Olen andnud talle võimaluse ennast džentelmenina tõestada ja Gabriel on teinud kõik selleks, et ma tahaksin temaga abielluda,» naeratab Adelina kavalalt. «Kui pulmad tulevad, siis peab olema kõik väga eriline ja külalistel tõeliselt lõbus,» ütleb Adelina enesekindlalt. Kas see kena sündmus juba sel suvel aset leiab, seda Adelina ei reeda. «Täitsa võimalik, et abiellume selle aastanumbri sees,» poetab ta vaid ja lisab, et kõik pole veel lõpuni läbi mõeldud ja neil on Gabrieliga palju asju, mis enne pulmi tuleks korda ajada.