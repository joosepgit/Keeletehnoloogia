www.bioneer.ee	 Mullusest uute sõidukite müügistatistikast Euroopa suurimal autoturul Saksamaal selgub, et autotootjate seas on tõusnud säästva arengu liidriks kütusekulu ja CO 2 heitmete vähendamisel BMW Grupp. 2008. aasta müügitulemuste järgi vähendas BMW Grupp oma uute müüdud sõidukite (BMW ja MINI) CO 2 heitmete määra võrreldes 2006. aastaga 16,3%. Vastavas edetabelis järgnesid Audi ja Daimler, seejuures vähendas Audi uute müüdud sõidukite CO 2 heitmeid 7,2% ning Daimler (Mercedes ja Smart) vaid 2,9%. Sarnased proportsioonid joonistuvad välja ka Ühendkuningriigi ja teiste riikide mulluste müügitulemuste põhjal. Kõik autotootjad on panustamas üha enam innovatsiooni, et saavutada sõidukite suurem keskkonnasõbralikkus. Samas edestavad mõned tootjad tänu jõulisele arendustööle teisi tänaseks märgatavalt. Üks huvitavaid tähelepanekuid puudutab just uute mudelite kütusekulu ja CO 2 heitmete vähendamist. Nii on kvaliteetsõidukite segmenti kuuluv BMW suutnud keskkonnasäästlikkuses selja taha jätta isegi hübriide ja ökonoomseid väikeautosid valmistavad massiautode tootjaid. Tehnoloogilised eelised Sõidukite premium-klassis ületavad BMW ja MINI uute sõidukite keskmise kütusekulu ja madala heitmete määra poolest oma põhikonkurente mäekõrguselt. BMW Grupp on saavutanud vastavad tulemused efektiivse dünaamika kontseptsiooni EfficientDynamics juurutamisega. Kõik BMW mudelikategooriad kasutavad EfficientDynamics kontseptsiooni eeliseid vastavalt oma klassi tehnoloogilistele eripäradele. BMW valikus on täna 20 mudelit, mille heitmete määr ei ületa 140 g/km ja kogu BMW mudelivaliku keskmine CO 2 emissioon on vaid 160 g/km. Mõtlemapanev fakt on seegi, et BMW Grupi sõiduautode keskmine kütusekulu on Saksamaa uute autode müügistatistika põhjal vähemalt ühe liitri võrra madalam kui Audil, Lexusel ja Mercedesel. Nende näitajatega edestasid baieralsed Euroopa Autotootjate Assotsiatsiooni (ACEA) soovituslikku nõuet kogu tööstusharule vähendada perioodil 1995-2008 toodetavate autode keskmist kütusekulu 25% võrra. Keskmised CO 2 näitajad premium-klassi autotootjate lõikes 2008* BMW Grupp Audi Daimler Lexus Jaguar Porsche CO 2 /km 158 g 176 g 181 g 207 g 226 g 284 g vähenemine võrreldes 2006. aastaga − 16,3% − 7,2% − 2,9% − 2,0% − 1,5% − 1,9% * näitajad põhinevad 2008. aastal Saksamaal müüdud uute sõiduautode statistikal