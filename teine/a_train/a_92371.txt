www.bioneer.ee	 Kahte viimast toidupoest ja paarist Tallinna apteegist peaks olema saada aga kust leida äädikhapet ja booraksit? Eve Kübard 19.06.2009 15:15 Ehk on äädikhappe all mõeldud äädikat. Pane sõna "booraks" google otsingusse ja leiad vihjeid, kust teda leida võib. Ei hakanud siia pikemalt kirjutama. Katrin Lipp 05.07.2009 23:58 Me oleme Bioneeriski nende vahendite kasutamisest kirjutanud. Ise kasutan kodus neid kõiki (v.a. booraksit). Ega äädikat kangena kasutada kannatagi (v.a. vetsupoti puhastamine ja katlakivi leotamine)- see võtab hinge kinni, eriti pihustis. Ikka pigem lahjendatuna. Kulub ka vähem. Mina 30% äädikat kindlasti lahjendan. T-Marketites müüakse odavat lahjat äädikat (3% või 6% ei mäleta) ja seda olen mõnikord kasutanud ka otse. Tommy 17.08.2009 13:08 äädikhape on jah söögiäädikas. Booraksit puhastusvahendina ma ei ole kuulnud. Seda kasutatakse küll remonditööde käigus (näiteks kohupiimavärvides. Aga üldiselt on oma kodu võimalik puhtana hoida tõepoolest 100% ilma keemiata. Meie vanaemad ju ometi tegin nii ;-) Margit 23.08.2010 10:54 Tõstan vana teema taas päevakorda. Lugesin minagi mainitud raamatud. Ja otsin ka destilleeritud äädikhapet ja soodat suures pakendis :) Minu arusaamist mööda on destilleeritud äädikhape 100% äädikas, aga meil poes müüakse 30%list. Okei, seda kangemat peaks tihti veega lahjendama kasutamiseks, aga mõnes mõttes oleks ju loogilisem osta kangemat, kui tassida iga kord toidupoest 70% ulatuses vett jälle uues plastpudelis. Niisiis taas, kas keegi teab, kas kuskilt saab äädikat/äädikhapet ka kangemalt kui 30% lahusena? Ja kas kuskilt saaks soodat osta korraga suuremas pakendis? Eva 24.09.2010 08:57 Mina ka uurisin teemat, mis on äädikhape ja kust saaks 100%-list :) Tegelikult on meie 30%-line ikka eriti kange. See mida tavaliselt ingliskeelsetes tekstides 'vinegar'iks nimetatakse, on reeglina 5% äädikas. Teoreetiliselt peaks äädikhape tähendama 100% äädikat, aga ma ei usu, et päriselt saaks mõnest poest osta kangemat kui 30% äädikat. Väga ohtlik oleks kardetatavasti :( Ülis 04.10.2010 16:12 See 100% on jäääädikhape ja seda leidub tööstuses ja laborites. Võimalik, et ka mingites kodukeemia vahendites, aga mitte päris puhtalt. Jäääädikas tahkub alla 16,8 kraadi. Ma ei tea kas reaktiive vahendavad firmad müüvad eraisikutele, võin järgi küsida. heli 03.11.2010 13:44 Koristusteraapia Tavalise kodukoristuse võib enda jaoks kujundada ka sisemiseks koristuseks ning lähedastele tervistava ruumi loomiseks. Esiteks põhivahendid, mida vaja läheb: puhas vesi ja lapp! Lisaväärtusena vaatleme hiljem, milliseid eeterlikke õlisid kuhu ja mis ajendil lisada. 1. Kui pühid tolmu, siis pühid ka tolmu oma mälestustelt – lase ilusatel mälestustel taasavaneda – see on ju üks osa olevikust. 2. Kui pesed peegleid, aknaid, tee seda puhta veega ja nii lööd klaariks oma meele ning puhastad hingepeeglit. Puhta pinna alla võid panna põlema teeküünla, et ka tuleleek kirgastaks vaatamist ja nägemist. 3. Kui pesed põrandaid, siis pesed mustuse ka oma teadvusest ja kehast. Füüsiliselt võid tunda, kuidas peale põrandapesu said ka ise puhtamaks!? NB! Kui majas on kellelgi palavik, siis tasub põrand iga vähese aja tagant külma niiske lapiga üle käia. 4. Kui pesed seinu, siis eemaldad ka enda räpast kattekihti... Koorik peab olema, kuid puhas ja tugev! Kattekihti kogunevad ka enesekaitse, süüdistamine, alaväärsus jms., mis matab meie tõelise julge olemuse. Eeterlikud õlid lisamaks tervistavat väärtust nii hingele kui meelele: 1. Kui kodus on olnud haigusi või soovid neid eemal hoida, siis piserda õhku või pane aroomilampi teepuu, eukalüpti ja rohemündi segu 2. Kui soovid rohkem mõistvat ja hella suhtumist üldisesse kodumiljöösse, siis kasuta roosipuu, küpressi ja/või bensoe lõhnaabi 3. Kui tunned, et pereliikmed vajavad enim värskust ja ergustust, siis kasuta bergamoti, laimi ja/või apelsini inspireerivat mõju 4. Kui su kodused vajavad rohkem kindlus- ja/või turvatunnet, siis piserda tubadesse vaniljet, roosipuud või mandariini ...nii lihtne ongi üks koristusteraapia!? Maarja 25.01.2011 12:45 Aga kas keegi on kasutanud ka neid nippe? Nt seal oli kirjas, et lisa 1tl äädikhapet (ma lisasin 30% söögiäädikat - sest äädikhapet ju pole saada ja ma usun, et vb seda ongi seal mõeldud) ja 2 spl suhkrut lõikelilledele(püsivad kauem)..siis sain roosi ja lill pmts närbus täiesti ära. Ma nüüd olen hirmul ja ei tea, kas julgen neid retsepte seal kasutada? Kuidas teie kokkupuuted selle raamatuga on olnud? malle 07.02.2011 14:06 Ma olen ka seda raamatut lugenud, samuti erinevaid selleteemalisi veebilehekülgi. Ja minu esialgne hämming soovitusest kasutada äädikhapet (99,5%) ehk jää-äädikat on asendunud veendumusega, et tegu on tõlkeveaga ja mõeldud on ikkagi äädikat, ehk sellesama äädikhappe vesilahust. Ma ei soovitaks küll kellegil jää-äädikat kodus hoida, eriti kui seal kodus on ka lapsi ja loomi.