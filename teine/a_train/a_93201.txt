www.naisteleht.ee	 ilu ja mood Silmamaskid mõjuvad värskendavamalt, kui hoida neid enne kasutamist külmkapis. Ent mitte sügavkülmas!: Foto: Bulls Et paistes silmi värskendavad kurgiviilud, teadsid vanaemadki. Nüüd pakuvad neile tõhusat konkurentsi silmamaskid. Naistelehe pere katsetas viit laugudele asetatavat silmamaski. Ehkki muljed ulatusid seinast seina, tõdesid testijad, et kergemeelsetele õhtutele järgnevateks raskemeelseteks hommikuteks tasub silmamask meigikotti varuda küll. Värskendav ja paistetust alandav efekt on neil täiesti olemas. Kõige soodsam on osta korduvkasutatav ujumisprillidelaadne silmamask, mis on ühekordsetest maskidest kallim, kuid mida saab üha uuesti ja uuesti kasutada väga pikka aega. Samas tasub ka igapäevaselt silmi nii hoida, et hommikuid silmamaskiga alustama ei peaks. Et seda vältida, ära liialda hilisõhtul söömise-joomisega ja maga piisavalt. Skin Benefitsi turgutav ja jahutav silmaümbruse kurgikompress 9/10 Väga hea ja mõnus toode, kurgiekstrakti on maskipadjakestes arvestatavas koguses (koostisainetest kolmandal kohal), aaloeekstrakti veidi vähem. Ehtsate kurgiviiludega võrreldes on neid padjakesi palju mugavam kasutada, sest need on õhukesed ja kleepuvad laugudele superhästi. Lõhn on meeldiv, kompress vähendas tõepoolest silmaaluseid turseid! Tulemus on veel tõhusam, kui hoida padjakesi enne kasutamist natuke aega külmkapis. Et juuksed puhtaks ja säravaks saada, ei piisa nende kergest loputamisest. Valida tuleb õiged tooted ja tehnika.: Foto: Bulls Sobiva šampooni ja palsami ostmisel pea meeles rusikareeglit: šampoon vali peanaha ning palsam juuste seisundi järgi. Ilusalongi Võlumaa juuksur Marika Liik selgitab: «Kui juuksed on blondeeritud, värvitud või lokitud, ent peanahk ja juuksejuured rasvased, tuleb töödeldud juuste šampooni asemel valida rasvastele juustele mõeldud šampoon, aga palsam peab olema keemiliselt töödeldud juustele tehtud.» Kahjustatud juuste šampoonid jäägu kuiva peanahaga inimestele. Valesti valitud hooldusvahendite kasutamine võib Liigi sõnul kaasa tuua probleeme peanahaga: ärrituse, selle rasuseks muutumise või kõõma tekke. Liik hoiatab, et rasuste juuste või kõõmavastast šampooni ei tohi kasutada igapäevaselt. Vaheldumisi ravišampooniga tuleb juukseid pesta hästi õrna, pehmeid toimeaineid sisaldava neutraalse šampooniga, selleks sobivad ka näiteks beebišampoonid. See reegel kehtib nii apteegist ostetud kui poest soetatud ravišampoonide kohta. Enne kõõmašampooni kasutamist peab olema täiesti kindel, et tegu on kõõmaga, mitte normaalse surnud naharakkude eraldumisega. Ravišampooni põhjuseta kasutamine kurnab peanahka. Vali mask vastavalt nahatüübile ja naha vajadustele.: Foto: Bulls Kui peeglist vaatab vastu ebapuhas, punetav või lihtsalt jumetu nägu, võta paarkümmend minutit mõnulemiseks ja hellita nahka näomaskiga. Naisteleht testis poes müüdavaid igale nahatüübile sobivaid näomaske. Järelkajad olid üsna positiivsed – suisa imesid maskid ei teinud, kuid puhanuma ja klaarima jume andsid kõik. Vaid mõned tundlikuma nahaga naised kurtsid kerget kipitust maskitamise ajal. L’Oreal Baltic SIA Garnieri turundusjuht Ireen Reilandt märgib selgituseks, et väga kuiva ja tundliku nahaga inimesed peaksid universaalsetele maskidele eelistama siiski spetsiaalseid kuiva naha maske. Iganädalane maskitamine võiks Reilandti sõnul olla üks osa regulaarsest näohooldusest. «Maski võiks teha ka enne tähtsat üritust, et nägu oleks värskem,» soovitab ta. Eriti käib see daamide kohta, kel näos juba kortse – pinguldavad maskid siluvad näo üksjagu pringimaks. Veel soovitab Reilandt naistel, kes viibivad palju saastunud linna- ning kuivas kontoriõhus, teha aeg-ajalt jumet elustavat vitamiinimaski. C-, A- ja E-vitamiinid parandavad naha verevarustust ning kaotavad halli ja väsinud ilme. Enne maski pealepanekut tuleb tutvuda selle kasutamisjuhendiga. On maske, mis pühitakse näolt salvrätikuga lihtsalt maha ja muud midagi polegi tarvis teha, ent pärast puhastavat maski peab nägu kindlasti kreemitama. Konnasilm on naha sarvkesta paksend, mis enamasti tekib pideva rõhumise tagajärjel.: Foto: Bulls Soolatüügas muudab inetuks ka täiuslikult hoolitsetud käe. Halb uudis on, et soolatüükad on üsna levinud. Hea uudis on, et tõhusa raviga saab neist lahti. Soolatüükaid ehk harilikke tüükaid põhjustab inimese papilloomviirus. Vastupidiselt üldlevinud arvamusele on soolatüükad väga pealispindsed moodustised, neil pole sügavale tungivaid harusid ega juuri. Soolatüükaid põhjustav viirus levib inimeselt inimesele vahetul kokkupuutel või kaudselt, näiteks sama käterätti kasutades, saunas või ujulas. Nakatumist soodustavad väikesed nahavigastused ja haudumus ning küünte närimine. Rohked soolatüükad on märk nõrgenenud immuunsüsteemist. Ravima peaks tüükaid, mis on püsinud üle kahe aasta ning mis laienevad ja levivad kiiresti. Samal ajal soovitatakse organismi vastupanuvõime tõstmiseks võtta austerserviku tablette. Mitte ravides taanduvad tüükad aja jooksul iseenesest, kuid selleks võib kuluda mitu aastat. Kõige tervislikum on puuvillane pesu, mis laseb nahal hingata ja on allergiavaba.: Foto: Bulls Oma särk on ihule kõige lähemal, ütleb vanasõna. Seega, riideesemed, mis vastu keha käivad, olgu mugavad, võimalikult naturaalsest materjalist ja täpselt parajad. Tähe erakliiniku juhataja Reet Küüts kinnitab, et kõige tervislikum on puuvillane pesu: puuvill . Kuigi täispuuvillane pesu ei pruugi tunduda piisavalt ilus või kardetakse, et see vanub pestes kiiresti ära, tasuks ikkagi eelistada võimalikult suure puuvillasisaldusega pesu. Paljud naised kipuvad miskipärast ostma liiga väikesi rinnahoidjaid või stringe. See on Küütsi sõnul vale ja isegi tervistkahjustav tegu. «Pesu, sealhulgas stringlõikega aluspüksid, peavad olema täpselt parajad ega tohi kuskilt hõõruda,» rõhutab Küüts. Liiga pingul stringide kandmine võib soodustada hemorroidide ehk pärasoole veenilaiendite teket. Põhioht, mille eest Küüts stringide puhul hoiatab, on aga külmetamine – napid püksikesed ei anna alakehale sooja. Kategoorilist ei-d Küüts stringidele siiski ei ütle: selge see, et need on ilusad ja noored naised tahavad neid kanda. Küll aga tuleks stringidest loobuda lapseooteajaks. Rasedad ei tohiks üldse kanda täissünteetilisi ega keha ümber väga pingul pesuesemeid. Tüsedamatele naistele soovitab Küüts pisut pikema säärega aluspükse, mis ei lase reitel üksteise vastu hõõruda. «Peab ka vaatama, et pesu oleks kvaliteetselt õmmeldud ja et õmblused triikides üles ei sula,» lisab Küüts. Kriipivad õmblused võivad intiimpiirkonna õrna nahka ärritada.