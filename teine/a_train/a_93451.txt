www.naisteleht.ee	 Eelmine Norah Jonesi plaat liigutas paljude-paljude kuulajate kõrvu, mis ootused tema uue plaadi suhtes väga kõrgeks kruvis. Sume «Come Away With Me» kõrvus kumisemas, panen tema värske plaadi värisevate kätega masinasse. Aga pettunu ja apaatsena võtan varsti sealt välja – liiga palju ühtlast helidevoogu ja vähe üllatusi. Duubelplaat, millele tuntud kollektiiv kokku miksinud uued ja vanemad lood. Selline halleluuja!-tunne tekib – suunurgad kerkivad üles, silme ette tulevad soojad ilmad, päikesepaiste ja palju rõõmsaid inimesi. Eriti mõnus! Panen kohe uuesti otsast peale käima! Tundub, et kõik, millele endine Bluri ja Gorillazi mees Damon Albarn käe külge paneb, muutub kullaks. Tema ja teiste muusikageeniuste kooslus ning nende uus plaat on kui värske tuuleiil üsna igavaks muutunud rokimaastikul. Tõeliselt mänglev ja mõnus, kõigi rokilembeste ammune igatsus. Film «Dreamgirls», mille muusikaga siin tegu ja mis on ka Eesti kinolevis olemas, kandideerib päris heale hulgale Oscaritele. Beyonce on laulu «Listen» juba hitiks laulnud. Nii et kes filmi armub, sellele väga hea plaat – kvaliteetne, eri žanris muusika on see igal juhul.