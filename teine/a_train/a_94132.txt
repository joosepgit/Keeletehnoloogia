www.bioneer.ee	 Nõudepesulapp või -käsn on olemas paljudes kodudes, kuid me oleme harjunud seda kasutama ühekordse abivahendina. Kui see mustaks saab, viskab enamus inimesi selle lihtsalt minema. Kas see on hädavajalik? Mõelgem veidi! Manage oma silme ette nõudepesuks mõeldud lapi tavaline päev. Hommikul pesete sellega üle pudrutaldrikud, kohvitassid, piimaklaasid ja köögilaua. Võib-olla pühite puhtaks ka kraanikausi ja pliidi. Lõuna ajal küürite rasvast panni ja pesete lõikelaua pealt maha lihajääke. Ehk tõmbate korra ka üle köögiseina ja nühite kohvimasinat. Sama lapiga puhastate õhtu eel köögikapilt toidujääke ja eemaldate külmikust sinna tilkunud piima. Kui kaua on teie nõudepesulapp puhas? Küsige seda küsimust enda käest. Bioneer soovitab omada mitut puhastuskangast või -käsna ja pesta erinevaid pindu erinevate lappidega. Näiteks ärge puhastage lauda, lillemulda ja külmikut sama lapiga, millega te nõusid pesete. Nõudepesulappe olgu ka mitu. Tehke endale harjumus, et te mitte ei viska lappe või pesukäsnasid iga natukese aja järel ära, vaid pesete need koos oma tavalise pesuga puhtaks. Selline pesemine on keskkonda säästev, sest pesu peseksite te ju igal juhul. Nõnda saavutate puhtama köögi ja vähem raisatud materjale. Kui ostate kohe alguses kvaliteetsed puhastuslapid või –käsnad, siis saab neid pesta kümneid kui mitte sadu kordi