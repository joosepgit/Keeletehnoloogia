www.naisteleht.ee	 Kui Robert hakkas Urve Purga juures viiulit õppima, tahtis ka noorem vend Rasmus kangesti pilli mängida. «Eks erivajadusega lapse kõrval võib pere teine laps tunda ennast tihti kõrvalejäetuna,» teab Pille oma kogemusest.: F: Kalev Lilleorg Autist hakkas rääkima, unehäiretega laps sai lõpuks magada ja Downi sündroomiga Robert õppis lugema – need on ainult mõned muutused, mida delfiiniteraapia eelmisel aastal Krimmis käinud puuetega laste rühmas põhjustas. «Tahame ka sellel aastal väga minna,» kinnitab Roberti ema õhinal. Delfiinide ülimalt sõbralik iseloom on üldteada. Üllatusena võib paljudele tulla, et omapärase suhtlemisoskuse tõttu kasutatakse nende abi ka puuetega inimeste ravimisel. Pirita sotsiaalkeskuses koos käivad puuetega laste vanemad kuulsid delfiinide võimest haigeid tervendada poolteist aastat tagasi ja tasapisi küpses neil kindel plaan Krimmi sõita. «Ega meil tollal suuri ootusi olnud, pigem tahtsime siinpakutavatesse teraapiatesse lihtsalt vaheldust saada,» toob Roberti (10) ema Pille Unger välja lihtsa põhjuse, miks pikk reis eelmisel suvel ette võeti. Puudega lapse taastusravi algab ju praktiliselt sünnist ning kohalikud võimalused tekitavad pikapeale nii lapses kui ka tema vanemates rutiini ning tüdimust. See omakorda võib aga lapse arengu hoopis peatada. «Delfiiniteraapias on koos väga palju erinevaid mõjutajaid ja seetõttu on positiivsed muutused nii vaimsete kui ka füüsiliste puuetega laste puhul silmaga nähtavad,» tõdeb Pille. Ligi tosinaliikmelisest emade ja tulevaste emade tugirühmast Tegudeks on pildile ja juttu rääkima jõudnud vaid mõned. «Teeme kõik valikud ju eelkõige oma laste heaolu silmas pidades, sest tahame olla võimalikult head emad,» tõdevad nad ühel meelel.: F: Kalev Lilleorg Hiljuti šokeeris paljusid «Pealtnägija» lõik, kus emad rääkisid, et maimukeste vaktsineerimine on vale ja haiguste vastu võitlemises aitavat uriin! «Täiesti hullud!», «Neilt tuleks lapsed hoopis ära võtta!» leidsid kriitikud. Kuidas on lood tegelikult? «See oli kohutav, milline kriitikalaine kõigi nende suunas tuli, kes lastekasvatamises vähegi looduse ja alternatiivmeditsiini poole hoiavad,» tõdeb kolme lapse ema Janne (30). Ta tegutseb aktiivselt mitmes emade-laste ringis ja tugigrupis, sealhulgas ka selles palju kisa tekitanud Metsapoole rühmas. Janne leiab, et saade jättis temaga samamoodi mõtlevatest emadest teenimatult halva mulje, sest laste mittevaktsineerimine ja uriiniteraapia ei kuulu tingimata kokku. Emad, kes püüavad oma lapsi puudutavates valikutes teadlikumad olla, teevad neile pigem teene. Nüüd jagavad nad oma veendumusi ka Naistelehega. Vaktsiinile tõesti ei! «Mulle on algusest peale väga vastu hakanud, et arstid laste vaktsineerimist emadele peale suruvad,» ütleb koos Jannega mittetulundusühingusse Tegudeks kuuluv matemaatikaõpetaja Mirjam (37), kel kodus kasvamas kaks last. Janne jutustab seepeale, kuidas ta oma pooleteiseaastase lapsega Haapsalu neuroloogilisse rehabilitatsioonikeskusesse sattus ja tõsiselt jahmatas, nähes, kui palju oli seal vaktsiinikahjustusega lapsi. «Ja sellest ei räägita üldse, mis on iseenesest väga häiriv!» Kogu elu Lagujal elanud Tarmo ei kujutanud pisikesena ettegi, et peaks kuhugi mujale kolima. See oleks poisile tähendanud katastroofi. Nüüd võtab Tarmo ette pingelise ülikooli sisseastumiskatsete raja ja ehk saabki temast sügisel tudeng.: F: Aldo Luud «Miks mina ei uisuta? Mina ei uisuta sellepärast, et mina kardan kukkuda ja kukkudes haiget saada. Kuigi tahaks, ei julge ma teps mitte uisutada. Ma lihtsalt kardan, et õhuke jää murdub või kukun nii tugevasti, et pärast jalg katki. Ma olen nii arg poiss, kes kardab isegi iseennast. Ma kardan uisutada. Oma hirmudest teen kunagi suure nimekirja...» Tarmo Tanilsoo , kolmas klass. Uisutamine oli vaid üks ja üsna tühine hirm väikese Tarmo (19) hirmude hulgas. See jada algas kärbestega ja lõppes äikesega, nende vahele jagus palju, lausa uskumatuidki õudusetekitajaid. Kes Naistelehte lugenud, see teab ja oskab kaasa elada, sest Tarmo on talle tuttav. Kuid põhjus, miks temast taas kirjutada, paneb poisi ema Imbi hääle sillerdama ja naise silmist tulvab erilist soojust, kui teatab: Tarmo on otsustanud, et läheb ülikooli! Ühele tavalisele lapsele oleks see ehk elutee loomulik jätk, kuid Tarmo ei ole tavaline. Kui Tarmo oli sündinud, hakkas Imbi juba õige pea täheldama, et poiss on väga tundlik helide suhtes, tal esinevad absurdsed hirmud, ta ei salli tundmatut keskkonda, muutusi päevarutiinis ega võõraid inimesi. Lagle Pareki elu on olnud kirju kui mustlase rätik ja tiitlite nimekiri pikk – siseminister, vabadusvõitleja, Nõukogude Liidu poliitvang, ühiskonnategelane, Pirita kloostri kostiline. Tal on kogunenud lugusid, mida elulooraamatusse kirja panna.: F: Kalev Lilleorg Lagle Parek on saanud omal nahal tunda Nõukogude Liidu terrorit, kuid naise selgroogu ei suutnud see murda otseses ega kaudses mõttes. «Nuttu ei saanud ma endale lubada,» ütleb ta. Vihapisaraid on naine siiski valanud. Vabadusvõitleja Lagle Parek (68) on elus paksust-vedelast läbi tulnud uhkelt, pea püsti. Ta on rõõmus, halamist ja vingumist ei salli. «Eestlasi ei suutnud Nõukogude Liidu režiim murda, sest meis on seda iseolemise tahet nii palju,» kiidab ta. «Me olime ja jäime ausaks.» Alanduse kool ehk esimene reis Siberisse 1949. aasta märtsis küüditati seitsmene Lagle koos õe Eva-Marju, ema Elsbethi ja vanaema Annaga Siberisse. «Sõitsime nädalaid Tšerepanovo raudteejaama ja siis veel kolm päeva hobustega, huntide ulgumise saatel, kuhugi vaigukogujate külla,» alustab ta meenutust reisist külmale maale. «Kellelegi ei meeldi rääkida nii prostadest asjadest nagu peldikud. Vagunis oli ka parask, kuid kord päevas said inimesed end tühjendada ka väljas.» Rong peatus keset lagedat ja inimesed lasti kui loomad ühegi puu-põõsata kõnnumaale loomulikke vajadusi õiendama. «Igaüks tõstis saba üles ja ajas oma asja ära. Lapsel pole ju vahet, aga suurtel – kui alandav see oli!» Küüditamine, ütleb Lagle, oligi kohutavalt ebaõiglane ja kole. «Sellel alandamisel ja sigadusel pole mõõtu.»