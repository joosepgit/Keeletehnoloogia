www.naisteleht.ee	 Kui aeroobikas ja tantsutrennis tekib vahel küsimus, milline kehaosa ühest või teisest hüppest või pöördest tugevamaks, jõulisemaks või peenemaks muutub, siis shaping’us ei tule sellist mõtetki pähe – tänu täpselt koostatud programmile on iga harjutuse mõju teada. Isiklik treeningprogramm Shaping’u-treener on mõneti nagu ihuarst: ta teeb treenijale iga kuu järel antropomeetrilise mõõtmise (kaalub, mõõdab üle rasvavoldid ja lihased) ning vastavalt tulemusele koostab talle isikliku treeningprogrammi. Lisaks saab igaüks kaasa tervisliku toitumise põhitõed ja teada selle, kui palju ta peab ööpäevas tarbima valke, rasvu ning süsivesikuid. Nii võib iga kuu tagant võrrelda, kas keha on kaunimaks muutunud. Ja oi kuidas see treenima paneb! Paide spordiklubi Maribel juht ja juba kuus aastat naiste shaping’u-trenne juhendanud Piret Tuiken ütleb, et shaping’u suurim pluss ongi see, et treener saab igaühega eraldi tegelda. «Ta käib saalis ringi ja juhendab ning parandab, samas kui teised oma harjutusi teleriekraanilt video järgi teevad,» selgitab ta. Et ühes videos näitab harjutusi ette mitu naist, kõik ise raskusastmega, saab iga treenija teha just neid harjutusi, mis eelnenud testi põhjal tema oskustele ja koormusele vastavad. Ära ei tüüta Esimesest tasemest on üsna keeruline edasi jõuda, ent nähes, kui kiiresti ja kui kõrgele liiguvad treenitumate naiste jalad, tunned endaski jõudu rohkem pingutada. «Peaasi on see, et treenija teeks harjutusi õigesti, et need kehale ikka mõjuksid,» nendib Tuiken. Nii treenitakse läbi kõik peamised lihasgrupid. Üht 55minutilist kava tehakse umbes kaks kuud, seejärel õpitakse selgeks uus. Kas kaks kuud üht ja sama tehes naistel igav ei hakka? Tuikeni sõnul on kaht tüüpi naisi. Ühed on rahul, sest kui kava on selge, siis järjest lihtsamaks harjutused ju muutuvad. Teised, rahutuma iseloomuga naised käivad vahelduseks ka aeroobikat või rasvapõletust tegemas. Shaping’us käijad võib Tuikeni sõnul samuti enam-vähem kahte rühma jaotada. Esimesed on teadlikud sellest, kui efektiivselt aitab shaping kaalus alla võtta, ja teised need, kellele aeroobikasammud on ehk veidi liiga keerulised või siis ei luba tervisehädad neil pidevalt hüpata ja pöördeid sooritada. «Shaping seda teha ei käsi, igale treenijale leidub sobivaid harjutusi,» ütleb Tuiken. Toitumisreeglid shaping’uga te gelejatele Piret Tuikeni sõnul peaksid neist kaunis karmidest reeglitest kinni pidama naised, kes tahavad kaalust alla võtta. Teistele soovitab ta lihtsalt teadlikku toitumist. «Porgand on ikka parem kui saiakesed,» kinnitab temagi.