www.bioneer.ee	 Jaapani kuppelmaju julgeb soovitada ka Jaapani maa- ja transpordiministeerium. Majad on valmistatud formaldehüüdidevabast polüstüreenist (pressitud vahtu meenutav materjal). Kuna ehitusmaterjalid ei sisalda formaldehüüde, siis pole vaja muretseda ka „ haige maja sündroomi" pärast. Väidetavalt on kasutatud materjal väga hea soojusisolaator. Rotid, termiidid ja rooste ei ole samuti moodsas kuppelmajas probleemiks. Jaapani kuppemajade ehitamine on ülilihtne. Maja pannakse kokku nagu pussle. Iga suur detail eraldi kaalub 40-80 kg. Võrreldes tavaliste ehitusmaterjalidega kaaluvad polüstüreenist majadetailid tõesti vähe. Maja saab 2-4 inimese koostöös valmis keskmiselt ühe nädalaga. Jaapani kuppelmaju on nimetatud ka poolfabrikaatmajadeks, sest majal on vähe detaile ja tema tegemisega saavad hakkama ka amatöörid. Ainult põrand peab enne maja ehitamist valmis olema. Põrandat kuppelmajadega kaasa ei anta. Nii formaldehüüdidevaba polüstüreeni tootmine kui ka majade ehitus ise on puhtad protsessid - metsa ei raiuta ja suures mahus ehitusprahti ei tekitata. Kuppelmajade plussidest hoolimata nõustub Bioneer Treehugger meediaväljaandele teemast kirjutanud Martin Frid´i arvamusega, et maja võib olla suurepärane, aga ta on siiski plastikust. Palk- või savimaja tunnet plastikkupli sees ei saagi saavutada.