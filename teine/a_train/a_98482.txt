www.bioneer.ee	 Electrolux Green Range uued tolmuimejad on valmistatud taaskasutatud plastikust ning tarbivad tavalistest tolmuimejatest tunduvalt vähem energiat. Electroluxi hinnangul on Green Range tolmuimejad turu kõige keskkonnasõbralikumad, sobides inimestele, kes soovivad anda oma panust maailma rohelisse tulevikku. “Kui me kasutaksime „rohelist“ tolmuimejat kümne aasta jooksul, saaksime säästa nii palju elektrit, kui on vaja 60W elektripirni põlemiseks 253 päeva järjest. Samal ajal langetaksime CO2 väljalaset 320 kg võrra, mis võrdub 1918-kilomeetrilise autosõiduga,“ ütles Electroluxi äridivisjoni mänedžer Jonas Magnusson. Toote arendajaid innustas tõsiasi, et igal aastal toodab maailm 260 mln tonni plastikut, millest vaid 5% jõuab taaskasutusse. Vajadus taaskasutuse järgi on aga ilmselge. Ümbertöödeldud plastikust kvaliteetsete asjade tootmine on keeruline protsess ning nõuab suurt panust taaskasutusorganisatsioonidelt ja tootjatelt. Electroluxi uued „rohelised“ tolmuimejad on valmistatud 55% kuni 70% ulatuses ümbertöödeldud plastikust, tolmuimeja võimaldab kuni 50% energia kokkuhoidu võrreldes tavalise 2000w tolmuimejaga. Electrolux on alandanud võimsuse kõigis „rohelistes“ tolmuimejates 1000w kuni 1300w peale, ilma negatiivse mõjuta imemisele ja tolmu kogumisele. Uusim leiutis on UltraOne Green, mis on valmistatud 70% ümbertöödeldud plastikust ning ei sisalda PVC-d. Ümbertöödeldud plastiku kasutamine säästab keskmiselt 90% vett ja 80-90% energiat võrreldes uue plastiku tootmisega.