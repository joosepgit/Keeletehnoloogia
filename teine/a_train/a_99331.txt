www.bioneer.ee	 Selleks käivitas ta oma veebis lõbusa Halloweeni teemalise energiasäästu kalkulaatori, kus möllavad zombied, vaimud, koletised ja muud veidrad olendid, kes kõik soovivad saada osa meie energiast. Äsja avalikustatud kalkulaatoris küsib näiteks vaim: „Kas sa kuuled veidrat ulguvat heli? See on sinu kodu soe õhk, mis põgeneb kamina kaudu” või antakse märkus zombi vahendusel: „sinu arvutid imevad sinu energiat ka siis, kui sa neid ei kasuta.” Kalkulaator pole iseenesest väga keerukas, mis tuleneb vist otsingumootori soovist vältida inimeste eemalepeletamist keerukamatest lahendustest ja lihtsalt juhtida inimeste tähelepanu tõsiasjadele, mille mõistmiseks pole vaja inimesi ehmatada inseneriteadustega. Lisaks võimaldab Google poolt välja töötatud mootor mugandada arvutuslikke lähteandmeid isiklikule kontekstile ja annab selle tarbeks ka piisavalt selgitusi. Google on tegelikult juba pikemat aega demonstreerinud oma keskkonnasõbralikkust. Alates väikestest nõuannetest kuidas säästa energiat arvutites, investeerida hübriidautodesse ja alternatiivtehnoloogiasse. Kõik tema varasemad lahendused on viidete abil leitavad samalt kalkulaatorilt.