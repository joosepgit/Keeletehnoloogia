www.naisteleht.ee	 Setumaa on kujunenud kandiks, mida kõik eestlased külastada tahavad, millest räägitakse imelugusid, aga mis ka natuke pelutab oma kommetega. See raamat on sidunud kokku setude tähtsamad pühad ja nende juurde kuuluvad toidud. Vanasti anti välja toredaid raamatukesi Gabrovo naljadega ja muid huumorikogumikke. Vahel juhtub seda ka tänapäeval, aga nii naljakat üle-võlli-huumori teost nagu Jaak Leeri lühilugude kogumik pole ammu kätte sattunud. Lugude pealkirjad kõnelevad iseenda eest: «Silveri hambas elab päkapikk», «Sisearhitekt Janno tegi surnud lehmast ukse» ja «Nugis sõitis kure seljas Raplasse». Loed, ja ei tea, kas nutta või naerda. Nutta seetõttu, et Nelli Teataja lugejatele on Jaak Leeri jutukesed ammusest tuttavad (mõni ehk isegi usub neid!), ja naerda, sest nii hirmus naljakas on! Oeh, isegi mitmendat korda lugedes ei hakka igav. Ajakirjanduses on üha enam juttu GImeetodist, mis aitab lihtsalt ja loogiliselt kaalust alla võtta. Selle meetodi järgi tuleb süüa toite, mis teevad head veresuhkrule ja annavad head energiat. Kõne all olevasse kokaraamatusse ongi kogutud retseptid, kus pole kasutatud peaaegu üldse suhkrut ja n-ö kiireid süsivesikuid. Juures on ka väike õpetus, kuidas GI-meetodit järgida.