Kuidas luua rahuliku hommiku rutiin? 

Argipäeva hommikud on alati liiga kiired ning see on kõigi jaoks veidike närvesööv. Kuidas muuta hommikud rahulikumaks ja mugavamaks? Loo oma perele täiesti teistmoodi rutiin, mis algab juba eelmisel õhtul.

1. Valmista kõigile lõunasöök

Pane õhtul valmis lõunasöök endale ja abikaasale, snäkid kooli kaasa võtmiseks lastele. Organiseeri oma sahtlid, kapid ja sahver nii, et lapsed saaksid sealt vajalikke asju nagu näiteks müslibatoone ja kuivatatud puuvilju ka ise kätte. Teismelised valmistagu endale ise meelepärast.

2. Pane kaasavõetav valmis

Lase lastel panna juba eelmisel õhtul valmis oma koolikott. Sinu asi on kontrollida, et kaasas oleks kõik vajalik, mis seal olema peab. Kas su enda kott on valmis hommikul kaasa haaramiseks? Kontrolli õhtul üle järgmise päeva ülesanded, kas pead midagi tööle kaasa võtma või midagi tegema. Sel moel pole hommikul ebameeldivaid üllatusi.

3. Muuda auto asjakohaseks

Kas poleks tore hommikul käed taskus autosse jalutada? Mõningad asjad saad juba õhtul valmis seada! Koolikotid, snäkid (mis ei pea külmikus olema), raamatukogu raamatud jm lisatoimetustega seonduv, piisavalt täis kütusepaak. Alati hoia autos päikeseprille, kätekreemi, huulepulka, majapidamispaberit, väikseid prügikotte, käte desinfitseerijat, niiskeid salvrätikuid jms.

4. Valmista lihtsaid hommikusööke

Peened ja mitmekülgsed hommikusöögid jäta hotellide ja pühapäevade jaoks. Kõik saavad kõhu täis, kui valmistad piisavad koguses muna- või kaerahelbeputru. Eriti lihtne oleks asi siis, kui teed ettevalmistused õhtul. Näiteks saad panna tatra või kruubi potti likku, hommikul on vaja see ainult potis soojaks lasta, isegi keeta pole vaja! Võid segada kokku ka üleöö valmiva kaerahelbepudru. Selleks pane kaussi täisterakaerahelbed ja lisa chia seemned, maapähklivõid, mett, banaaniviile, kreeka jogurtit, (kaera)piima, kaneeli, kardemoni, rosinaid, sügavkülmutatud marju jne. Jäta külmikusse seisma ja naudi hommikul. Pea meeles, et nii kaerahelbed kui ka chia seemned imevad vedelikku.